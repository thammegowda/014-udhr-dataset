00-00	TUCUY RUNACUNAPAC HATUM RIMAY
00-01	Yuyashpa ima shina quishpiri, taripa, sumac causay pachapi, mashcanga ricsipi cusilla causayta, ayacunapi mana pi miticuchum, runacunapac ucullapi tian.
00-02	Yuyashpa mana ricsicuna runaman millayhuan ricuchum nausashina pishihuan. Caycuna tucuy llaquicunata apamushca; chaymantami tucuylla ninchic, runacuna, pacha callaricpi mana manchay, huaccha llaqui charic carca, quishipita munashpa, rimaytapes cusilla cacharishpa, paycunahuanmi huinarca.
00-03	Yuyashpa runacunapac ancha allimi taripacuna mitsachum, mana runacuna cayta ricushpa hatum pinayhuan jatarichum.
00-04	Yuyashpa mashcanami llactacunaman, pay pura, mayjanpes cachum tandarishpa alli causayta catina.
00-05	Yuyashpa imashinami llactacuna tinguinacushca HATUM SUYUPI, catishpa alli yuyayhuan quella rurashcata, mana astahuan runacunata llaquichichum sumaclla cari, huarmicuna shuc maquillahuan causachum; chaymanta ninchic, puricunahuan shucla pachaman chayashum quishpicunahuan.
00-06	Yuyashpa imashina llactacunapes mingayta rurashca, tandarishca mama suyupi, rimayta cushcami tucuy runa quishpihuan causachum.
00-07	Yuyashpa chay taripacunaca astahuan allimi tucuyllacunapac, runacunapac, maypipes tiacuchum cay ura pachapi.
00-08	HATUM TANDARI
00-09	Nin, cay shuricunata, tucuy runacuna uyachum, imashina llactacuna, utiuc, hatum cachum tandari quipa sumacta rimarishpa, tutamanta, punlla, chishi, tuta cachum, llactacunallatac, ayllucunaman runacunama yachay huasipi shina yachachinga cay nishcacunata. Chaymantami pacarina shina llugshinga quishpicuna, alli causaycuna tucuypaglla.
01-00	Shayana 1
01-01	Tucuy runacuna quishpirihuan huinan, pactacunahuampes, pay pura, umahuan, ayahuan chay shucuna shina, chaymantami shuclla shina causangacuna.
02-00	Shayana 2
02-01	Tucuy runacuna paycunapac charin quishpita; rimaycunapi nishcata, misho, yana, quillu cachum, cayta, chayta nichum, rimachum, Pachacamac charichum mana charichum, charic cachum, mana charic cachum, caypi huinashca cachum, shuctac llactapi huinashca cachum.
02-02	Chasnalatac mana astahuan alli llacta cangachu, paypac allpacuna shuctac maquicunapi tiacuc, quishpilla cacpipes. Quishpicunata sisachinallami, millay runacuna munacpi, mana munacpi.
03-00	Shayana 3
03-01	Tucuy runacunami quiquin causayta, quishpita charin, mana pi shuashina caminga.
04-00	Shayana 4
04-01	Mana pi cay pachapi yanacuna, mitayucuna canga; yana catuc anchurichum tucuy llactacunapi.
05-00	Shayana 5
05-01	Mana pi nacaychinga, pingay macaycunatapes mana cungachum runacunaman.
06-00	Shayana 6
06-01	Tucuy runacunami paycunapac quiquin causayta charin taripa allichicunahuan.
07-00	Shayana 7
07-01	Tucuymi chasnallatac can taripa naupapi, tucuymi paypac alli maquipi churaringa. Tucuymi shuclla causaymanta huinarcanchic, mana pi cayta quichuchum.
08-00	Shayana 8
08-01	Tucuy runacunami taripa huasicunaman chayanga, chaypi mashcangapac mana chay shuccuna millayta mashcachum. Hatum quellacunami tucuy llactacunapi caytucuyta ricunga sinchi nahuihuan.
09-00	Shayana 9
09-01	Mana pi amsa ucuman apanga, shuctac allpacunamantapes pi surcunga.
10-00	Shayana 10
10-01	Tucuy runacunami shinallatac canga quiquin pura shina, caypica pay nishcacunata uyanga cuna, rucucuna cacpi, taripa cacpi, chaypimi quellacunata ricunga mana millayta uyashpa.
11-00	Shayana 11
11-00	Tucuy runacunami llaquita charishpa paypac millacunahuan mashcanga mana chaychu nishpa, imashina taripacuna nin. Yaya taripacuna mashcanga mitsata.
11-01	Mana pi amsa ucuman apanga pandari nishcamanta, imashina nin quiquin llactacunapac quellca, mashcanacungami haum llaquichi, tucuylla alli ricuyhuan ricushpa.
12-00	Shayana 12
12-01	Mana pi shuctac miticucpi urmanga quiquin causaypi, ayllucunapipes, alli shutipipes illaringa chasnacuna millayta cushca nishpaca.
13-00	Shayana 13
13-00	Tucuy runacunami maipipes puringallami, paypac allpa llactapi.
13-01	Tucuy runacunami llugshingalla shuctan llactacunaman, cutin paypac quiquin llactaman tigrangapac.
14-00	Shayana 14
14-00	Pi caticucpi, runacuna maypi miticunata mashcan, mana pi chaymantaca llugshichinga, mayjan llactapi cachum.
14-01	Cay miticunapi, masna taripa nicpi, runa millay cacpipes mana llacta cayahuan ricunga.
15-00	Shayana 15
15-00	Tucuy runacuna quiquin llactata charinga.
15-01	Mana piman quiquin llactata quichunga, nishpapes shuctala llactata mashcanga.
16-00	Shayana 16
16-00	Caricuna, huarmicuna, longocuna cashpa, mana pi munashpa shuctac carahuan, shuctac llactahuan tinguinacungallami yaya, mama cangapac, chasna causangallami alli tandarishca, tinguinacuymi cari, huarmi zapalla saquiricpi.
16-01	Cari, huarmi nicpila tinguinacunga cuna.
16-02	Ayllucuna naupamanta shamun, paycunami tucuy allpapi tandarishpa llactata ruran.
17-00	Shayana 17
17-00	Tucuy runacunami paycunapac quiquin allpata charinga, paycunala, hatum tandaripacpes.
17-01	Mana paycunapac allpacunata quichunga.
18-00	Shayana 18
18-01	Tucuy runacuna yuyay quishpita, Pachacamac yuyacta charin; chaylapitac saquingacuna Pachacamac yuyay shuctac yuyacunahuan. Caycunataca paylatac, tandarishca cacpipes chayshuc cuna uyachum yuyaycunapi cacharichum.
19-00	Shayana 19
19-01	Tucuy runacunami yuyanata, rimanata quishpichingalla. Mana pi paypac yuyaycunamanta caminga, quichunga. Rimay cunatapes cacharincunallami caycuna alli cacpi ushacunata catishpa imashinapes cachum.
20-00	Shayana 20
20-00	Tucuy runacunami quishpi tandaycuna ruranga mana pi pinachichum.
20-01	Mana pi cay tandaycunaman pina nishpa apanga.
21-00	Shayana 21
21-00	Tucuy runacunami llacta camayu cunapi curaga shina ruranga paylatac, shuctac cunapi shutipi.
21-01	Tucuy runacunami camayuc cunaman chayanga, mana shuccuna astahuan chayshu canahuan cachum.
21-02	Ayllucunapac quiquin yuyaycunahuan camayucunata purichinga; chaycunataca alli acllayhuan mashcanga; cay alli aclla tandarica huata, huata quipa ruraringa, acllapica upalla shitanga, ama shitay amsapi chingarichum.
22-00	Shayana 22
22-01	Tucuy runacunami ayllupac cashpa charingacuna sumac ricuy, llactacunallapitac quiquin pura mashcanga cuna, paycunapac ancha ministicuna, alli yuyaycunahuan tucuy causachum.
23-00	Shayana 23
23-00	Tucuy runacunami llangata charinga paycunalatacmi llanga mayta mashcanga, mana chasnalla shitashca causangapac.
23-01	Tucuy runacunami alli cullquita japinga, mana shuc cunaca alli, chayshuc cunaca yaricay puchu cunahuan.
23-02	Tucuy runacunami paypac llangacunamanta cullquita japinga, pay, huarmi, huahua ayllucuna micunapac, churanapac charichum.
23-03	Tucuy runacunami nishpaca tandarita ruranga, paylatac chaypi tandaringa shuctac cunahuan.
24-00	Shayana 24
24-01	Tucuy runacunami samayta charinga llanga quipaca, chasnallatac punllacunapi cayta, chayta puringa, rimanga shuyunata quichungapac, chaypacca cullquita japinga.
25-00	Shayana 25
25-00	Tucuy runacunami alli causayta charinga, paypac huarmi, huahuapes chasnallatac causanga, unguyta quichushpa, micunapes alli cachum, churanacuna, huasitapes tucuyllami charinga; mana llanga charishpa, unguyhuan, rucuyashpa, huacchayashpa hatum apucuna tucuyta chasna cachum ricunga.
25-01	Chichu huarmipes, llullu huahuacunapes alli causaytami charinga. Tucuy llullu huahuacuna, tinguy mana tinguy huinashca, chasnallatac shumay causayta charinga cuna.
26-00	Shayana 26
26-00	Tucuy runacunami yachachi huasiman chayanga. Yachayca mana cullquihuan randinachu, tucuypacmi yangalla huahua huasicunamanta hatum yachay huasiman ringa.
26-01	Yachachimi canga uma hatumhuan, aicha sinchiyachum, chaylapitac quishpita apachum tucuy llactacuna tandarichum sumaclla, quiquin pura alli causachum.
26-02	Yayacuna paycunalatac mashcanga manashca yachachita churi, hushushicunaman.
27-00	Shayana 27
27-00	Tucuy runacunami paypac ayllucunapac causayta causanga. Hatum yachanacunatapes ministishpa mashcanga paypac chayshu cunapapes.
27-01	Tucuy runacunami yachayuc manta japinga masna paymanta shuctac yachayuc cuchum.
28-00	Shayana 28
28-01	Tucuy runacunami paypac quiquin llactapi, chayshuc llactacunapipes quishpicunata, alli cunatapes hatum quellcapi nishcata taringa, ima shina llacta mama rurarca.
29-00	Shayana 29
29-00	Tucuy runacunami chayshuc cunahuan llactaman anchata cuyanga, paycunalatac quipaca quishipirichum.
29-01	Caytucuy nishcacunata tucuyllami yachan, chaymantami huaquichina mana chingarichum; ayllucuna, llactacuna sumaclla tiachum, mana chayshu cunaman quichushpa, camishpa, millashpa. Llactacuna alla shayarichum, quipa mana huacangapac.
29-02	Cay quishpi cunaca mana pi japingachu jarcangapac mana hatum llacta nishca cunata, paypac hatum tandari quipa.
30-00	Shayana 30
30-01	Mana ima cay rimaycunamanta rimanallachu, shuctac llactacunaca mana cayta japingachu quiquinta rurangapac, runacunapes, ayllucunapes mana shinallatac paypac causaypi churunga chayshuc cunaman quichusha nishpa caya sumac rimayta.
