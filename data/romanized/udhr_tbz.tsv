00-00	Oniti ba we a kpenniti kutenku yandu
00-01	Ti do kenye ke tu dee te ke sokesoke yi bo ke kutenku naati tipiiti timou, de tu omou yi do nke di otou muwerimu ngo kpere yinke,
00-02	Ti do kenye ke tu isoke oo nyo di peite koo mou wee wente ke ndo bee ite koo wuu, ke ye ti bo yime ke nkari ke de tinaati ke ti naa tidoti, ke ba nde ti me mba yo mesemme, oniti ti de ngmanti, dee tu kete,
00-03	Ti do kenye ke tu oniti ne oniti ngme, ti tu mbo nde mu titobe, ociiri nde okperi ko okperi de ociiri, ke ye demosikaande ko nde cooti yinke,
00-04	Ti do kenye ke tu initi wuo nyimou do kenkari ke naati keye itobe kpei,
00-05	Ti do kenye ke tu initi wuo kutenku yandu deneni dipatri keparku di myeeke ne oniti ba we, ko diyetri ke tu oniti pokua oniti doua, omou yi caa nne otou; ke dee te ke iwuo nyimou do nkewenne ke mpi kebeu ne de bo naatime tipiiti timou,
00-06	Ti do kenye ke tu yeheke ye mou ye kari kewenne mu kutenku yandu ko ditinni kobe ketu ti do ke nde menke weti dee cenke tukune oniti ko mufommu ne o borime,
00-07	Ti do kenye ke tu ti bo wenne me dinnu madimaa dee tukune oniti ko mufommu byeeke dee bo nte ke ti baa yete kuce,
00-08	Iwuo nyimou ko ditinni didyeere pieeku ke heu ketu
00-09	Oniti ba we, a kpenni ti kutenku yanda tu:
00-10	Iboti imou ne itensaake imou do nkewenne dinuu kepi ndipatri dii ko tinaanti ne i yemme kepa itobe itye nde yinke ke nye dee tume oniti ko mufommu yeheke yemou dwome; oniti ba we, a cenke bo dil hei, a do nke ti nye ke ti kpenni.
01-00	Ditanfotri 1
01-01	Oniti ti pei nde omou yi kpaatri otou, ke ye oniti ba we, o yi do nne fehofe; o mokemu mecii keha meyemme. Ti tu ne do kenyari ti tobe mbe ke yie mii ba nkwuo ko otou dau.
02-00	Ditanfotri 2
02-01	Oniti ba we: oniti soua, o peia oniti soua, oniti pokua, a cenke tu wee boti, a feu tekote dibo ndaa, a dou nkuyie mmaku botinkua nkua, a tu ngwee peditik boti cen kaa, a kari ke yumpuraa, a do nfedawanfe nfea, a tu kuhouku nkua, de yi do ngomou bo da ciite a kpere yinke.
02-02	Ke wetike, ba kaa hei tudi ke domme, omou yi do ke nda koonne ke ngmanti o bo da byeeti a yienni mee kpei noyee nyoo cyee.
03-00	Ditanfotri 3
03-01	Oniti ba we, a niti tou yi do nke daa kakii ke ngmanti o bo da tanneme kufotitenniku.
04-00	Ditanfotri 4
04-01	Omou yi do nkedoo otou kudaaku ke ngo senni; oniti me nyi moke muwerimu o bo fiteme otou koo naa nku daaku.
05-00	Ditanfotri 5
05-01	Omou yi do mbe ngo duku sontike fepaapyefe teme, ngo me nyi do nke nfeuri kukpetinku komme ke cirme.
06-00	Ditanfotri 6
06-01	Oniti, a cenke bo kee byeeke a do kenye dee ci ne dee yi ci koomou ba da soute.
07-00	Ditanfotri 7
07-01	Dikotinuu tu timou ko kudopiku nku. Okoti, debire, onitidou onitipoku, okpaati, ociiri kuhouku, ba wuo, dikotinuu dii o kanke.
08-00	Ditanfotri 8
08-01	Koomou sente dikotinuu ke daa wente, a baa yi huti huti; a bo o to tibeenti nti ke de ko tinaantii ke nku.
09-00	Ditanfotri 9
09-01	Be baa na ke sonte kepi ngomou ko o kpetine yoo ko o denne dihei.
10-00	Ditanfotri 10
10-01	Oniti ba we, ke be daa yu tibeenti yoo be da pi nne timati, dibeentinni kobe do nke daa bekemu ke ya dedomme ke ne na ke tikwuo.
11-00	Ditanfotri 11
11-01	Ke be tu omou caare ke mu nyi o bekene keya ke mommwoo ngme yoo siyaabisi nsi o tu mmu yi ye timati tibeenti ti bo tibate.
11-02	Oniti kaa caare demare ke so nke dikotinnu ko dipatri yi tu de ci, a yi do nketa ditou; ke de me mbaa so mbe do nkeyetoo keywoo nga to deyinke be doke baa tonte.
12-00	Ditanfotri 12
12-01	Omou yi do nketa we yi te tiinaan ti myeeke, keye, de oo me nyi kaa wente otou ke de yaa naa nne dikpanni. Dikotipatri me nnaa mmu kekpa ndeyinke ke de you.
13-00	Ditanfotri 13
13-01	Oniti ba we, a bo na keyite ke ncenti a yemme dome kaa peensiri dii hei a kari.
13-02	Kaa me nyite kekote kee byeeke, ba diihei kece, nkedee a bo na kekonnimu nga cyee, a do diimonni.
14-00	Ditanfotri 14
14-01	Ke be daa do meyei ke daa harine ba a yi moke difotoo a bo na keyite kekote kesore a me ndo diihei; de ko dihei kobe me nyi do nke daa beti.
14-02	Be me ne yi ye kaa yeke ke be da kwuo nne tipiiti timou, be nda wuo kaa doori a dome.
15-00	Ditanfotri 15
15-01	Fo ngoniti, a ba nfou ke bo ke yi ye a boti tuku.
15-02	Omou yi do nke yetene sontike ngotou o ko kuboti tuku; ke weeme nne do ne omaa o bo namu ke naanne kuboti teku.
16-00	Ditanfotri 16
16-01	Oniti, kaa cenke baa nkedee, a bo na kepwoke yoo a yenke a me ndowe ke di hanne tecyeete. Oniti ne o poku, omou yi do kensei otou fenonfe ke nkemmune di bo yate diiyie ke nsa ke diborime yi maa.
16-02	Onitidou ne oniti poku ke be ti nake ti kwuo otou mou tenke yi do ke nkoo ke firi becwooke kefi ke de fi.
16-03	Ne yaaro tecyeete tee baa koti ke tecyeete yi bo kunaamunku yi bo kuboti me nyi bo.
17-00	Ditanfotri 17
17-01	Oniti ba we, a bo amma ndaa, di sumaa, omou yi do nke nkoonne otou o kpere yinke.
17-02	Omou yi do nke sonte kefeete otou kpere ne muwermu.
18-00	Ditanfotri 18
18-01	Oniti ba we, omou yi do nke nda koonne a yemme me ngati kpei; omou ba nda koonne a doumme kuu nyeinku yoo a feume muu ntentaa yoo a yi doumme kuyie maku ame nyi feume mutaa mamu kpei kaa do ketike, a bo youmu kuyiendoummu maku ko meborime ke twote meteme; a bo amaa ndaa, di sumaa, dikombooti yi do nke ndwo di bo ndoumme diko kuyie didoku yoo di ndaku mekwuo ndi boke kepaa nsikoo becirbe, ke haa doko yebaa nke twonko itye ndibi, ba oniti kaa bo kee byeeke.
19-00	Ditanfotri 19
19-01	Ba we, kaa yemme hati a bo na ke ti beimmu omou me mba na ke daa kokene tiyinke; ba we, a bo na kebeke a doti nga ninte kee byeeke, ke ti two nga me ndowe ne a ninte tii naanti ko kuboti.
20-00	Ditanfotri 20
20-01	Oniti ba we, a bo namu kewenne ketiinne a kobe a me ndobe ke di nake di kpeti; a bo namu ke mbo ditinni a me ndori myeeke, dindi yemme cenke ba nga tiyeiti, di cenke ba ndori meyei.
20-02	Omou yi do nke tanne otou ditin ni mari myeeke ne muwerimu koo yemme yi dido.
21-00	Ditanfotri 21
21-01	Oniti ba we, a do nke ndakemu a hei ko mufommu byeeke ko tinaanti ba kaa yi ha ditinni dii to kutenku dimyeeke; a do ke ntee n nemu bee pi nne dimou di ko diyetri.
21-02	Ba we, a bo namu, ke nsa kaa kobe cenke daa deite, kempi nga hei bo ncenti mee boti ke de nsie mutommu yinke.
21-03	Bekpaatibe do ke ndoori siheikembii do mee borime dihei myeeke; yepate yee tu ndo nke nii cwo weti weti ba bokeboke ba mbo, ke na keceete ditinni kotri kekanne dipanni. Deko mupaticorimu monni, omou yi do ke nkoonne otou ke fiinko o yemme, keye dihei ko meborime yi tu omoumaa komme, omoukoo ngmeete me nyi tu otou kou.
22-00	Ditanfotri 22
22-01	Oniti ba we, fo teheikembite a tenke yi do kewete ke nsenni ngacyee; tidawanti yi kpa a nne do nke yetoo kemoote a kpere kepete itye nyii bo nte kaa na kenye dee ci ne dee yici; demou memme dee bo nte kaa naa ngoniti keye a fei yekeke tu ndo nke ntee nyetobe dedebyeeke. Oniti, kaa me nyi cote be oo yi ndaa too titouti.
23-00	Ditanfotri 23
23-01	Ba we, a do nke mmoke mutommu nga pimmu, ke waa nga domu ke mpi ke de daa naati; omou tu nyi do nke nkpa mutommu.
23-02	Bee pi mmutommu mamumaa ke bekuute ma, be tonfeinti do nke mmamu.
23-03	Wee cenke pimmu mamu, o do nke cu o konyonku; keye dee bo nteme koo na ke nfou ne o cyeete kobe ke ba ngaari.
23-04	Ba we, kaa do a bo namu kewennene betompitibe tobe ke di hanne yentontire ke ngme ndinuu kefeete dimaa.
24-00	Ditanfotri 24
24-01	Oniti ba we, a do nke nii cute mutommu kehompe kekote tikweiti; a yi do nke nii mpi mutommu kukpetinku tehompute be me mbaa keete a diiti.
25-00	Ditanfotri 25
25-01	Oniti ba we, a do nke nfou ke de wenni kaa kontii nnaati, fo ne nga cyeete kobe; a ne bo na kaa fommu ngmenni kaa yimoke a yommaa a yi moke tiyaati, a yi moke a doude, kaa me mmo nga ba na ketaa ngamaa. Wee monte mutommu, wee mo, kuhouku, okupoku yoo okudou, opokoti yoo odakoti, ticite dekewe, wee cenbo mesemme myeeke be yi do nko yoo demyeeke koo nfeuri.
25-02	Ti do nke do kenye tisaponyoti ne tibi kpei mesaaibi imou: opopopori kpeia, ipocoutebia, ipocembia, ba i, i yi do nkensenni.
26-00	Ditanfotri 26
26-01	Oniti ba we, a do nkentye, ke na kepete mecii. Omou yi do nkeyieeti ke na ketanne o bire dakoori sampou. Ibi imu demare yi do nke baa ta deko dakoori. Dakooribe bebebii bee myeeke mutommu do nkepite tipiiti timou ndi; bee ko yepate kpente kpenke ke do mbee ta dakoori odyeewe bemou be bo na ketamu ke be cenke do.
26-02	Dakoori do nketwo ndebire itye nke de benke de bo ime kenaa ngoni ti keye oniti ba we, a do nke nkpenni ti mufommu myeeke. Dakoori do nkedoo ke benitibe kee betobe tumu ke bonkune beyemme kekwuo mbetobe mesemme, ke iboti imou kutenku yandu ndo itobe, ke initiboti kutenku yandu ko ditinni didyeeri dii me ngari ke do kepau nyekpare ke dii na ke yepau nke kutenku narke tipiiti timou.
26-03	Ibi yembe bee doke do nkenye weti weti bebi do nkepete iitye ne i do nkebebii muutommu.
27-00	Ditanfotri 27
27-01	Oniti ba we, be oo da bantene a ko kuboti ko meborime; a do nkebaa: nte difonni, nte dikutri me ndomme. A do mbee daatwoo mecii kaa munkee metwo mbetobe ke kutenku nnaati kedimou dipete mesaa.
27-02	Be tu oniti centine ngo sou; obaribenti me nyi yari ohauti. Oniti tu mpinne mu o mu nyo nne.
28-00	Ditanfotri 28
28-01	Dipatri didyeeri dii ntu ba we, o do nkeyetoo mu ke bokeboke ba mbo kupiku maku; ke memme doke ti ba na kepete mesaa.
29-00	Ditanfotri 29
29-01	Oniti ba we, kaa poo ngaboti yoo ditinni a bo dii myeeke a nye kaa poo ngamaa ndi.
29-02	Omou yi do nkedoo otou o yi do ke bee wee doore omommwoo, keye oniti ne oniti ngme ke ti do nkenvari ke wete kede titobe.
29-03	Fo wee yi do mekoomme a bo ntu seingme kutenku yandu ko dipatri didyeeri me nye nde ndomme.
30-00	Ditanfotri 30
30-01	Dipatri di myeeke, tinaanti mati yibo ke ndonne dihe i mari, ditinni mari yoo oniti do o tisenkri, kennau kewaa ngwaa, ke faari faari ke hati bokeboke. Oniti ba we, a kpenni ti kutenku yandu.
