00-00	Nana Comini Uri Illafue
00-01	Biena uino: Nana comini jiaie comini anamo inellena, ie finua diese nagamie feinollena, nana comini uri illena, bie rafuena lloticai. Comena nagamie jeicia jira, bie rafuena lloticai. Nana cominimo bie rafue daje isoi duide.
00-02	Biena uino: Ailluena comini, diga icaino jiaie cominimona duere sefuilla jira, nana comini jaciruineno iacana jira, naga comini rana iacana jira, bie rafuena lloticai. Duere sefui raillano, nana comini nie isoide rafuena jaciruineno llollena, bie rafuena lloticai. Duere sefui raillano, nana comini nie isoide rafuena jaciruineno llollena, bie rafuena lloticai.
00-03	Biena uino: Naga gobierno ie cominina canua, naimacimo bie isoide rafue illena. Gobierno diga, jobaime naimaci finonellena, bie isoide rafue ie cominimo illena, naga gobierno ie cominina canua.
00-04	Biena uino: Naga nairai jiaie nairai diga, nabairillana caijitailla jira, bie rafuena lloticai.
00-05	Biena uino: Naga Naciones Unidamo duide nairai bie rafuedo jaiacana jira, bie rafuena lloticai. Nagamie comena jeiciga. Iima rino baifemo fainede. Rino iima baifemo fainede. Comini duere itinona jitainedicai, iadedi naimaci uri caimare illana jitaidicai.
00-06	Biena uino: -Danomo bie rafue llocana jaiticai - nana Naciones Unidamo duide nairai llotimaci.
00-07	Biena uino: Bie rafuena nana comini raise atona uinuana jitaidicai. Iena nana comini uinuamona, bie rafue suicana jaite.
00-08	Danomo ofillanona bie rafuena lloticai
00-09	Nana comini bie rafue anamo jitaidicai. Naga nairai bie rafuena iiuana jitaidicai. Bie rafuena naimaci cominina llofuiana jitaidicai. Naga nairai bie rafue lloga uai finuana jitaidicai, nana naimaci comini bie rafuena ollena. Ie jira bie rafuena lloticai.
01-00	Rafue 1.
01-01	Nana cai comuillamona dama cai abido iticai. Cai comuillamona jiaimie anamo inedicai. Nana daje facaiconi iticai. Abi uinuanona comuidicai. Dani coninirie cai nabairilla.
02-00	Rafue 2.
02-01	Nana cominimo bie rafue duide. Naga nairaimo bie rafue duide: naga rinomo, naga iimamo, Jusinamuina sedadimiemo, Jusinamuina sedanedimiemo, jamai bue isoidimiemo, jamai bue isoinedimiemo, dueredimiemo, ucuberedimiemo, riai uaina naitimiemo, jiaie uaina naitimiemo, diese itinomo bie rafue duide. Nie isoide gobierno anamo naimaci ia, bie rafue nana naimacimo duide.
03-00	Rafue 3.
03-01	Nana comini illana jitaidicai. Jiaie comini anamo bu jacainenia, jiaime anamo budi naimie anamo orenena. Nana comini jiaie cominina jaciruinenana jitaidicai.
04-00	Rafue 4.
04-01	Jiaie comemo maijillena jaca budi cominina ebe isoi fecanena. Iena caidica.
05-00	Rafue 5.
05-01	Cominina isi cacaitanena. Duere sefuinellena, cominina janafefitanena.
06-00	Rafue 6.
06-01	Naga gobierno railla: -Nana cai eniruemo itinodi cominidimaci. Ie jira daje isoi nagamiiaina canoiticai -railla.
07-00	Rafue 7.
07-01	Nana comini gobierno lloga uai anamo daje isoi itimaci. Nana cominimo gobierno lloga uai daje isoi duide. Bie rafuedo jainedimiemona jaca buna duere sefuinena.
08-00	Rafue 8.
08-01	Gobierno lloga uaido jainedimiemona bu duere sefuia, naiena raise siadollena, juez dine naimie jaillana buna rairuinena.
09-00	Rafue 9.
09-01	Illaicominidi jamai ebena buna gaitanena. Calabozomo, carcelmo jamai ebena buna uinega. Ie nairai motomona budi jamai ebena dotanega.
10-00	Rafue 10.
10-01	Bumo llogidua rafue ia, naie rafue duinena juez dine naimiena uille, naie rafue raise siadollena. Bainino iene finonena.
11-00	Rafue 11.
11-01	Bumo llogidua rafue ia, naie rafuena nia siadonenia, naimiena nia duere finonena. Juez dine naie rafuena bainino siadonena. Naimie dibeimo itinona naimiena riidollena rairuinena.
11-02	Navui ie finoca nia rairuinega rafue facaina birui naimiena duere finonena. Rairuica rafue bu finoia, ie finoca facaise duere sefuillacino baifemo naimie duere sefuinena.
12-00	Rafue 12.
12-01	Nagamie jofomo uri illa. Ie illa comini diga icirafuena finonena. Bu naimiena uri itatanenia, naimie jitaia, ie uri itatanedimiena naimie llogidoia, iena illaicomini rairuinena. Bu naimie jeare naia, naimie jitaia, naimie jeare naitimiena naimie llogidoia, iena illaicomini rairuinena.
13-00	Rafue 13.
13-01	Ie nairaimo nine bu macariacania, illaicomini naimiena rairuinena. Ie nairaimo nine ie jofo illana bu jitaia, illaicomini naimiena rairuinena.
13-02	Jiaie nairaimo bu macariacania, illaicomini naimiena rairuinena. Abido ie nairaimo naimie biacania, illaicomini naimiena rairuinena. Illaicomini naimiena caidinena.
14-00	Rafue 14.
14-01	Duere sefuillamona jiaie nairaimo nainomo duere sefuinellena bu jaiacania, illaicomini naimiena rairuinena.
14-02	Marainedicino finonenia, naimie jaillana illaicominidi rairuinena.
15-00	Rafue 15.
15-01	Naga gobierno railla: -Nana cai eniruemo itinodi cai comini. Cai nairaimo duudimaci -railla.
15-02	Gobierno ie cominina oni dotanena, jiaie gobierno naimacina feinoiacainenia. Cai nairaimo duinedio -illaicomini buna iese llonena. Jiaie nairai imiena bu jaiacania, illaicomini iena rairuinena.
16-00	Rafue 16.
16-01	Ie aina illena, nie eimie rinona oiacania, iena buna rairuinena. Nie isoide rinona ollena buna rairuinena. Ie ini illena, nie rino einaino iimana oiacania, iena buna rairuinena. Nie isoide iimana ollena buna rairuinena. Ua mei, uruiaina iaimaiai comuitajana buna rairuinena.
16-02	Aina ollena, inina ollena, conimana jitaillanona iite.
16-03	Naga iima ie ai diga ia, naga rino ie ini diga ia, ie nairai judaisineite, iadedi naga iima ie ainede rino diga icabia, ie nairaidi judairite. Naimaci comini uri illena, naimaci nairaiai judaisinellena, naga gobierno ie cominina canua.
17-00	Rafue 17.
17-01	Eniruena bu namataacania, jofona bu namataacania, rana bu namataacania, illaicomini naimiena rairuinena. Naga come iena namataacania, jiaie comini diga iena namataacania, illaicomini naimiena rairuinena.
17-02	Bumona ie eniruena, bumona ie jofona, bumona ie rana jamai ebena baironena.
18-00	Rafue 18.
18-01	Bue isoide ramo ie comecina facaia, buna naimiena rairuinena. Jusinamuina bu sedaacania, buna naimiena rairuinena. Nie isoidimiena bu sedaacania, buna naimiena rairuinena. Jiaie raiuedo bu jaiacania, buna naimie rairuinena. Jiaie cominimo naimie iinuacino lluana buna rairuinena. Ie joiomo iena lloia, jino iena lloia, naimiena buna rairuinena.
19-00	Rafue 19.
19-01	Nie isoide ramo ie comeci facaia, naimiena buna rairuinena. Naimie comeci facajacino muidona, naimie duere sefuinena. Jiaie nairaimona bue isoide comecina facajacinona naimie feinoiacania, jiaie nairaimo bue isoide comeci facajacinona naimie oretaiacania, iena illaicomini rairuinena.
20-00	Rafue 20.
20-01	Jamai nie isoide rafue finollena comini ofitaia, naimacina buna rairuinena. Nie isoide rafuemo bu duicania, iena buna rairuinena.
20-02	Nie isoide rafuemo bu duiacainenia. Iemo naimie duinena buna rairuinena.
21-00	Rafue 21.
21-01	Naimie jitaia, danomo ofillano, nagamie ie illaicomini nie isoi ie nairai sedajacinodi siadoga. Naimie atona siadoiacainenia, naimie facaina jiaimiedi iena siadolle. Ie illaicominir rafuena bu siadoiacania, naimiena buna rairuinena.
21-02	Illaicominina bu jaiacania, iena buna rairuinena.
21-03	Comini jitailla diese illaicominidi nana cominina sedaja. Dajerie illaicominina jaillena, comini dinena naimacina fetua. Nana comini uainino naimacina fetua. Naie illaicomini meidollirui jiai lloga.
22-00	Rafue 22.
22-01	Seguro social railla rafuemo nana comini jainaiaina. Naie rafuemona ie gobierno ucube illa diese nagamie feinua. Naimie buena jitai raillano, naimie comena jira, naimie uri illena, iese nagamie feinua.
23-00	Rafue 23.
23-01	Nie isoide rana bu maijiacania, naimiena buna rairuinena. Mare ra illanomo naimie maijia.
23-02	Maijille jaca illena, gobierno canua.
23-03	Jiaimie iemaijiamona ibana feinoia, naimie isoi bu maijiia, ie maijiamona ibana raise feinua.
23-04	Naimie comena jira, ie comini buena jitai raillano, ibana naimie raise feinua. Raise feinonenia, gobierno naimiena canua.
24-00	Rafue 24.
24-01	Maijia fuilla mei, bu jafuier oiacania, naimiena buna rairuinena: Cominina are maijitanena, iadedi naimci maijiacana dinori maijia. Fiesta raillaruimo naimaci maijitanena, iadedi nairui facaina ibaca.
25-00	Rafue 25.
25-01	Ie comini buena jitai raillano, ie maijimona nagamie ibana feinua. Ie comini raise guillena, iniroi illena, jofo raise illena, remedio ollena, ie diese ibana feinua. Bu maijinia, bu duia, bu fecinona ia, bu uaicimana jaia, ie ucube bumo inenia, gobierno naimiena canua.
25-02	Rino jocua facaise gobierno nainainona canua. Gobierno naga uriaina daje isoi canua. Moorede uruena canua. Naiso moto oga urue daje isoi canua.
26-00	Rafue 26.
26-01	Nana uruiat escuelamo jaillana buna rairuinena. Nano jailla anos facaina ibatanena. Escuelamo nana uruiatjailla. Primaria fuillanona jinie escuelamo bu jaiacania, iena illaicomini t rairuinena. Rabena uinotino diese nainomo feinoga.
26-02	Escuelamo naga rafuena raise finuana profesor llofuega. Naga urue comena jira, iese llofuega.
26-03	Nana conina nabairillana llofuega.
27-00	Rafue 27.
27-01	Nie isoide rafue ie nairai finoia, nagamie nainomo jaillana illaicomini rairuinena. Naie rafue ite ie comeci jaisillena jira, iena rairuinena.
27-02	Nie isoide rana bu cueia, naiemona dama naimie ibana feinuana buna rairuinena.
28-00	Rafue 28.
28-01	Bie rabemo cuega rafue suillena buna rairuinena. Nana comini bie isoide suille rafue illanomo jainaiaina.
29-00	Rafue 29.
29-01	Dani coniniri ie illanomo nagamie dajena maijia, nagamie comena jira.
29-02	Ie gobierno lloga uai diese nagamie ie jitaillacinona finua. Jiaie cominino ie comecina facajano iena finua. Nana comini uri illana iena finua.
29-03	Uri illena Naciones Unidas lloga uaina buna jeare uacainena.
30-00	Rafue 30.
30-01	Bie rafuedo jaiacadinona buna rairuinena. Bie rafue uinuamona, bie rabemo lloga rafuena buna jamainena.
