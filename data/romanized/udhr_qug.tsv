00-00	RUNAKUNAPAK HAYNITA WILLAY
00-01	Kawsaypi yuyashpa, kishpiriy, paktakay, allpapachapi kasikllakawsay tiksi kakpimi tukuy runakuna sumak kawsayta charichun nishpa riksin; shinallatak sumaykayta(dignidad), paktapakta haynita ayllumanta mana pi kichuchunmi riksin.
00-02	Kawsaypi yuyashpa, pinashpa mana riksina, runakunapak haynita saruy, runapura wanunakuna yuyaymi tukuysami kawsaypi sapiyashka nin. Chaymi tukuysami lIakikunata IIaktakunaman apamushka. Chaymantami runakunaka tukuy IIaktakunapi kaparishpa kishpirishka kawsayta yuyashpa mashkay kallarin; wakcha runakuna, IIakta runakuna, upallalla kawsak runakuna, shitashka runakuna kishpirinata munan. Mashna kay pachapi kawsakkunami kay amsa, nawsa, milli kawsaymanta lIukshinata munan. Kipaka kishpiy rimayta, yuyayta charina kan.
00-03	Kawsaypi yuyashpa, runakunapak haynitaka, paypak haynimi nishpa shuktak kamachi lIikakuna kamashka kachun. Shina waKcha runakuna pinaywan hatarikpi, tikra charikkuna mana wakchakunata hawalla wichkana wasiman pushachun, mana hawalla wanuchichunpash.
00-04	Kawsaypi yuyashpa, lIaktapura mayhanpash mashiyarishpa, alamarishpa kimirishpa alli IIankaykunata tukuy ayllukunaman rurashpa katichun. Shina alli kawsayta tukuykuna runakuna charichun.
00-05	Kawsaypi. yuyashpa, tinkirishka lIaktakuna hatun killkata katishpa runakunapak tiksihaynipi yuyashpa, sumaykayta runata chanishpa, kariwarmipak hayni paktapakta kachun nishpa kutintak arinishka. Shina runa IIaktakuna allichirichun, paykunapak kawsaypash kishpirishpa kachun. Ama kutintak amsa IIakiman tikrachun nishpami tinkirishka IIaktakunaka kayhaynita arinishka.
00-06	Kawsaypi yuyashpa, tinkirishka lIaktakunapash. paktachinata minkarishpami runa haynita kamanata arinishka. Shina mamallakta tantanakuykuna . yanapanakushpa, runanakunapak tiksihayni, kishpiriypash tukuy runakunaman ~ paktachun yanapanka.
00-07	Kawsaypi yuyashpa, hayni yuyaykuna, kishpirishka yuyay kuna tukuypi tiyachun, shina lIaktakuna arinishka kamachika, tukuysami kawsayta charik runakunaman pampanta paktachun.
00-08	TINKIRISHKA LLAKTAKUNA, HATUN TANTANAKUVTA RURASHPA LLAKTAKUNAMAN RUNAKUNAPAK HAVNITA WILLAN
00-09	Titikirishka Ilaktakunaka, mamallaktakunapak hatun tantanakuypimi runapak haynitaka tukuy lIaktakunaman willan. Llaktakunapak yuyay kashkamantaka, shukllashina tukushpa, tukuypak yuyay kan nishpami nakarishpa pushana kan. Sapallel runakuna, tantarishka runakunapash, kishpiyrinapi punchanta yuyashpami kay haynitaka paktachina kan. Kay haynitapash, kishpiyrina yuyaytapash yachachikwasipi, ayllukunapi, tukuy mamallaktapi kamashpami apana kan. Tinkirishka Ilaktakunapash, shuktak mamallaktakunapash runakunapak haynita. riksishpa paypak lIakta ukupipash paktachinami kan. Chaymi runa haynipash, kishpiriypash pakarikshina rikurinka. Chaymi alli kawsaykuna tukuypak chayanka.
01-00	1 niki
01-01	Tukuy runakunami maypipash kishpirishka, sumaykaypi(dignidad) paktapakta wacharin. Chay wawakunaka sumak yuyaykuna, tiksiyuyay (fundamental), huntami kan; chaymantami runapuraka shukllashina tukushpa, yanaparishpa kawsana kan.
02-00	2 niki
02-01	Kay haynita willashka kipaka tukuy runakunami ima tullputa, kawsayta, kariwarmita, rimayta, iniyta, lIaktay yuyayta, maymanta kashkata, charik kashkata, wakcha kashkata, wacharishkata, shuktak yuyaytapash mana rakishpalla kishpriyta, runahaynitapash ch'arin.
02-02	Shinallatak: lIaktakak, kamachi yachak,istakak, mana paypak allpapi kawsak, chikan lIaktakak, lIapirishka Ilaktakak, saywashka Ilakta kakpash, kay hatun willaypi nishkashina, kishpiriyta, runapak haynitaka charinmi, mana chikanyashka, manyayachishka kanchu.
03-00	3 niki
03-01	Tukuykunami kikin kawsay, kishpiriy, kikin shayariy haynita charin.
04-00	4 niki
04-01	Mana pipash wanachiwasipi nitishka, takashka kanachu, shinallatak mitayu lIankaypash na mana tiyanachu. Tukuysami wanachiykunakatukurirkami, chayka nami washapi sakirirka.
05-00	5 niki
05-01	Mana pi watashka, utushka, makashka kankachu. Mana pi, anchamillashka,. wiwatashina rikushka, kumurichishka, lIapishka kankachu.
06-00	6 niki
06-01	Tukuy runakaymi paykunapak haynita charin, tukuy Ilaktakunapimi paypak kikin kapakkayta Uuridico) riksishka haynita charin.
07-00	7 niki
07-01	Kamachipak nawpakpika tukukunami paktapakta kanchik, runaka kamachik mana chikanyachishka paktapakta kamashka haynitami charin. Tukuykunami TUKUY RUNAKUNAPAK HAYNITA pipash sarushpa runakunata pinakukpi, millikukpika sinchita. shayarishpami harkana haynita charin. Tukuysami saruykachaytapash harkanami kan.
08-00	8 niki
08-01	Tukuy runakunami kimsa kapakkamachikpak(tribunal) nawpakpi, ima lIakimantapash pay illuta nishpa paktachina haynita charin; paypak mclrYlakamathi arinishka, shuktak kamachikunapash arinishka tiksihaynita wakllichikukpika lIaktakunaka mana sakichun.
09-00	9 niki
09-01	Mana huchayuk runataka pipash mana yanka watankachu. Wanachina amsa ukupi mana pipash churankachu, paypak allpamantapash mana surkunkachu.
10-00	10 niki
10-01	Tukuy runami pay rimashkata kimsa kapyak kamachikpak nawpakpi, tukuy runakunapak nawpakpi, shuktak runakuna shinallatak paktapakta uyachina haynita charin. Paytak mana kimirishka kishpichik kamachik,' haynikunata, kanakayta (obligacion) rikushpa shukkutin ima kaktapash nichun. Hucha tiyakpi wanachikanawasiman kachachun,. kutin mana hucha tiyakpika kishpichichun.
11-00	11 niki
11-00	Tukuy huchachishka runakunami, hucha mana illu kakpika IIullapi IIukshina haynita charin. Huchachishkata lIullapi IIukshinkap,akka: kamachikkuna imata nishkawan, tantarishka runakuna. i'mata nishkawan, taripaypi imata nishkawanmi inchita shayarishpa kishpirina kan.
11-01	Mamallaktapak hayni nawpakpi, lIaktapura hayni nawpakpi, IIakita rurashka mana ancha hucha kakpika mana pi supaychashka(condenado) kankachu. Llakita aparikuy pachapi wanachishkata yalli IIashak wanaytapash mana churankachu
12-00	12 niki
12-01	Mana pi kinkinpak kawsaypi, wasipi, ayllupi yanka yaykurinata charinchu. Kikin . alli shutitapash mana yanka kaminachu kan, kayman kachashka willaytapash mana paskanachu kan. Tukuy runami kamachiwan killparishpa, kikin kawsayman mana pipash satirichun harkana haynita charin.
13-00	13 niki
13-00	Tukuy runami paypak lIaktapika kishpirishka purinata, maypi kawsana kuskata akllana haynita charin.
13-01	Tukuy runami mayhan IIaktamanta, paypak lIaktamantapash IIukshirina haynita charin. Kutin paypak lIaktaman tikrana haynitapash charin.
14-00	14 niki
14-00	Katikachakpika, tukuy runami mitikushpa pakakukuna kuskata mashkana haynita charin, chay hayniwanmi may lIaktapipash alli kawsana kuskata charinata ushan.
14-01	Kay haynika huchayuk pakakukushka lIaktapak kamachikunawanpash mana takarikchu kan. Shinapash kay haynika: ancha' huchata charik runataka mana yanapankachukan, shillatak tinkirishka lIaktakuna kamachishkata saruktaka mana yanapankachu.
15-00	15 niki
15-00	Tukuy runamishuktak lIaktaman Ilaktayay(nacionalidad) haynita charin
15-01	Llaktayay haynitaka mana kichunkachu, shuktak. Ilaktaman rantinchirina lIaktayay haynitapash mana kichunkachu.
16-00	16 niki
16-00	Kariwarmi paypakkunapak mitata paktachishpaka: tullputa mana rikushpalla, ista kashkata mana rikushpalla, ima inikta mana rikushpalla sawarina haynitami charin. Shina yayamama tukushpa, shuk aylluta wallpashpa, kariwarmi paktapakta sawarishka kawsay watakama sumaktami kawsanka. Sawarishkamanta paskarishpapash allita kawsayna haynitami charin.
16-01	Kariwarmi paykuna kishpirishka yuyaywan munanakushpallami sawarinka.
16-02	Llaktakunapak tiksi nipaka ayllumi kan, chaymantami paykunaka ayllullaktapash, mamallaktapash kamashka kanka.
17-00	17 niki
17-00	Tukuy runamimaypi kawsana kikin allpata, kikin wasita, nipakunatapash charina haynita charin. Shinallatak tukuypak tiyachun haynitapashmicharin
17-01	Pipash paykunapak allpata, wasita, imatapash mana kichunkallachukan.
18-00	18 niki
18-01	Tukuy runami kishpirishka yuyayta, shunkuyuyayta(conciencia), iniyna haynita charin. Shuktak ininaman yallinata, pay munashka pachakamakta katina haynitapash charinmi. Shinallatak shuklla, tantarishpapash shuk iniyta katina haynitami charin. Tukuykunapak nawpakpi payllapash shuk iniyta rikuchina haynitami charin.
19-00	19 niki
19-01	Tukuy runami imatapash willana, rimana haynita charin, kaytaka mana pipash katirayashpa harkanata ushanchu. Taripayta, willayta, alli yuyayta chaskinatapash ushanmi. Pay winachishka sumak yuyaykunataka: ankimanta, karurikuchikmanta(television), shuktak nanmantapash mana saywarishpalla willanatami charin.
20-00	20 niki
20-00	Tukuy runami tantanakuna kishpita, kasiklla tantanakuyta winachina kacharishka haynita charin.
20-01	Mana pipash shuk tantanakuyman munay, mana munay pushashka kankachu.
21-00	21 niki
21-00	Tukuy runami paypak Ilaktapi kamachik tukuna haynita charin. Payllatak sapalla, mana kashpaka akllashka kashpapash kamachik tukuna haynita charin
21-01	Tukuy runami paypak lIaktapika, shuktak runakuna shinallatak Ilaktallankaypi (funciones publicas) paktapakta Ilankana haynita charin
21-02	LLaktakunapak munaymi tukuy runakunapak tiksi kamachi ushay kan, kaytakakikin watanta tukuy lIaktakunapi kamachikunata paktapakta akllaypimi rikuchina kan. Kaytaka pakalla, pipash mana yuyachishka kikinllatakmi shutita kushpa shinata kan. Shinallatak nishanik shuktak sami akllaykunapash kishpirishkami kan.
22-00	22 niki
22-01	Llaktapak ayllu kashkamantaka, tukuy runakunami kamashka kaws,ana haynita charin. Allita kawsankapaka payllatakmi nakarina kan, paypak mamallaktapash, kay ayllutaka shuktak lIaktakunapash yanapanatami charin. Paypak Ilaktapi tiyashka kullkiwan, nipakunawan yanaparishpa sumakta kawsana haynitami charin. Kacharishka kawsayta charishpa, pay munashka winarina haynitapashmi charin.
23-00	23 niki
23-00	Tukuy runami lIankana, Ilankayta akllana kishpirishkahaynita charin. Kikin munashka paktapakta Ilankaytami chari.na kan. Llankaymanta mana shitashka kankapakka, paypak Ilankaytaka payllatak kamarayanami kan.
23-01	Tukuy runami mana akllarishkakana, paypak Ilankashakamantapash paktapakta kullkitaka chaskina haynitami charin.
23-02	Tukuy Ilankak runami pay lIankashkamantaka munashka paktapakta kullkita hapinata charin. Shina paypak aylluman alli kawsayta kuchun, paypash alli kawsayta charichun. Kay illakpika mayhansami kamaywanpash paktachishkami kanka.
23-03	Tukuy runami tantanakuyta winachina hayniya charin, chay tantanakuyka paykunapak charishkatalla kamankapakka mana kanchu.
24-00	24 niki
24-01	Tukuy runami samarina haynita charin~ kacharishka samaypachata amikta kushiyarina haynitapash charinmi. Tawka watakama, shaykunkakama lIankana kuskatami charin, samarishkamantapash kullkita hapinami kan.
25-00	25 niki
25-00	Tukuy runami payta kamak, alli kawsayta kuk patapi kana haynita charin. Shinallatak paypak aylluta, allikawsayta, allikayta, alli mikuyta, alli churarinata, alli wasita, alli hampirinata, mitacoita (servicio) charina haynita charin. Shinallatak mana Ilankayta charishpa, unkushka kashpa, wakllirishka kashpa, sapalla kashpa, payayashpa, shuktak lIakikunata charishpapash yanapachun haynita charinmi.
25-01	Chichu warmipash, Ilullu wawakunapash alli kawsayta charina, allinta kamashka kana haynitami charin. Tukuy kariwarmi wawakuna sawarishkayayamama ~ wachashka kashpa, kuytsa wachashka sapalla warmi wachashka kashpapash paktapakta kacharishka haynitami charin.
26-00	26 niki
26-00	Tukuy runami yachana haynita charin. Tiksi yachay, shuktak tiksi yachaymantapash mana kullkita kuna kanchu. Tiksi yachayka tukuykunapak yachanatakmi kan, yachanamantaka mana 'pipash sakirinachu. Rurayyachay, sumakyachaypash hatunyashpa tukuy Ilaktamanmi chayanka. Hatun yachaykunaman yaykunaka tukuypak paktami kanka, shinami paykuna chaskina kashkata paktachinka.
26-01	Yachayka runakuna yuyaypi may alli winarinatami yanapanka, runakunapak haynipi iniyta, tiksi kishpirinatami sinchiyachinka. L1aktapura, runakawsaypura, inikpura hamutayta, hikullayta (tolerancia) mashiyarina sinchiyachunmi yanapanka. Tinkirishka mamallaktakuna kasiklla kawsayta charirayachunmi willashpa runakuman yachachinka.
26-02	Taytamamaka imasami yachayta churikunaman kunkapakka akllana haynitami charin.
27-00	27 niki
27-00	Tukuy runami kishprishka yuyaywan ayllullaktawan kimirishka kawsana haynita charin, makiruraykunawan taripaykuna amawtariy lIankaypipash chaypimi kanata chaTin. Pay lIankashkamantapash imallatapash hapinatami charin.
27-01	Tukuy runami paypak alli shutita, amawta lIankaymanta rikurishka nipakunata kamana haynita charin. Pay killkashka arawikunata lIankashka makiruraytapash kamana haynitami charin.
28-00	28 niki
28-01	Tukuy runami tukuy paypak lIaktapi kawsak runakuna, istallaktapi kawsak runakunapash nikishka kawsayta charichun yanapana haynita charin. Shina kay hayni, kishpiriypash tinkirishka lIaktakuna willashka haynikuna tukuy Ilaktaman paktachun.
29-00	29 niki
29-00	Tukuy runami ayllukunaman kanakayta(deber) ayllullaktaman kunata. charin. Paypak ayllullaktapillami kishpiriy hunta kawsayta, kikinkayta charishpa may allita winarinka.
29-01	Paypak haynita, kishpiriyta hapishpaka kamachikuna nishkapilla watarishpami saywarishka kanka. Payka, kikin haynita, kishpiyta, inina yuyayta; allirunakayta, sumaychayta(respeto), tukuypak yuyayta paktachina raykumi saywarishka kamachi kanka. Kipaka: ayllukuna, lIaktakuna sumaklla tiyachun, mana mashikunata kichushpa, kamishpa, millishpa kawsachun yuyashpami kamachi nishkata paktachinka.
29-02	Tinkirishka Ilaktakuna yuyarishkata tiksi hayniwan, kishpiriywan, nimamantapash takarishpa lIakichina yuyaytaka mana charinachu. Tukuykunami mashiyarishpa kishpirinakunkapak Ilankana kan.
30-00	30 niki
30-01	Kay tinkirishka lIaktakuna willashka haynikunata, kishpiriykunataka, shuklla runamanpash, tantanakuymanpash yankaka, mana pantata willanallachu. Runakunapak haynita, kishpiriy yuyayta pichana yuyaytaka na charinachu.
