00-00	Declarason Universal di Diretu di Home
00-01	Punda dignidade di tudo ngue di mundu e diretu d'inem igual e andeji cu a na po bende fa sa ste di liberdade, di justisa e di paz ni mundu;
00-02	Punda fata di conheximentu e displezu di diretu di home plovoca atu di malvadez cu ca revolta cunxensa di tudu home di mundu e punda ua mundu cu tudu ngue ca po sa livli, pe po fla e pe po quele ni cua cue messe, se mendu e se miseria, fo ploclamadu cuma cua maxi importanti cu home inventa;
00-03	Punda ploteson di diretu di home baseado ni ua ligime di diretu sa importante lumadu, pa home na sa obligado utiliza, cuma ultimu recurso, livolta contla tirania e opresson;
00-04	Punda e sa importante lumadu conselha disenvolvimentu di amizade entre tudu tela;
00-05	Punda ni Cata, tudu povo di Nason Unida ploclama otlo ve, fe d'inen ni diretu di home cu di muala e nen declara cuma nen sa lesovido melhora ploglesso social pa tudu ngue te milho vida ni ua liberdade maxi nglandji;
00-06	Punda tudu Estado memblu xina complomissu cuma nen ca ba plomove, ni cooperason cu Organizason di Nason Unida, lispetu universal e efetivo di diretu di home e di liberdade maxi importanti;
00-07	Punda ua mema conceson di nen diretu cu liberdade se sa importanti lumadu pa po cumpli complomisso se:
00-08	Assembleia Geral
00-09	Ca ploclama Declarason Universal di Diretu di Home se cuma ua cua bua pa tudu povo cu tela di mundu po fe, pa tudu ngue cu tudu organizason di tela, po na txile ni cabesa fa, fe tudu cua cu nen ca poji, pa melhora ensino cu educason, disenvolve lispetu di diretu cu liberdade, tlaba pa po conce e pa po platica tudu cua se ni tudu Estado memblu e ni tela cu naxi te dependenxa fa.
01-00	Artigo 1º
01-01	Tudu ngue di mundu ca nance livli e igual ni dignidade e ni diretu. Punda nen ca pensa e nen te cunxensa, sela nen fe tudu cua cu tenson de lumon.
02-00	Artigo 2º
02-01	Tudu ngue ca po fla ni diretu cu liberdade cu sa ploclamadu ni Declarason se, se distinson, mo fala di lasa, di colo, di sexo, di lungua, di religion, di pensamento politico o otlo, di natureza di tela o di sociedade, di liqueza, di naximentu o qualque otlo situason.
02-02	Alen di cua se, a na ca po fe ne ua separason baseado ni estatuto politico, juridico o di tela di qualque ngue, memu xi tela se conquista dependenxa za o xi e naxi te fa.
03-00	Artigo 3º
03-01	Tudu ngue te diretu di vida, di liberdade e di seguransa pessoal.
04-00	Artigo 4º
04-01	Ne ua ngue ca po vive ni esclavatura fa; esclavatura cu bende o copla esclavo sa ploibido.
05-00	Artigo 5º
05-01	Ne ua ngue na ca po se tlatadu cu clueldade e se closon fa.
06-00	Artigo 6º
06-01	Tudu ngue te diretu pa tlate cu justisa ni tudu lugue
07-00	Artigo 7º
07-01	Tudu ngue sa igual pe cumpli lei di tela e sela lei se plotege tudu ngue se fe distinson. Sela tudu ngue sa plotegido se distinson contla qualque cua cu sa contla Declarason se e contla tudu cua cu ca plovoca mali se.
08-00	Artigo 8º
08-01	Tudu ngue te diretu di lecole ni stluvisu di tela de, contla qualque situason cu ca viola diretu maxi importanti cu sa ni Constituison e ni lei.
09-00	Artigo 9º
09-01	Ne ua ngue na ca po sa plesu fa e a na ca po manda ni ua ngue ba otlo tela se motivo fa.
10-00	Artigo 10º
10-01	Tudu ngue te memu diretu ni tlibunal, cu toca tlata tudu cua di ngue se cu justisa, se plijudique di qualque modo.
11-00	Artigo 11º
11-00	Tudu ngue cu sa cusado di fe qualque cua sa nocentxi ante cu a ca julgue publicamente ni tlibunal e sela a de possibilidade pe po defende ubue de contla cusason se.
11-01	A na ca po condena ua ngue fa, xi ni momento cue fe mali, pena cu ca castiga mali se na sa esclito ni livlu di justisa di tela de o ni livlu di justisa internacional. A na ca po de ua castigo maxi pesado fa, xi ni dja cue fe mali, pena se maxi pesado na tava sen fa.
12-00	Artigo 12º
12-01	A na ca po incomoda se motivo ua ngue ni vida de fa, ni familia de fa, ni ke de fa, ni cata de fa, e a na ca po toque ni honra ne reputason de fa. Sela lei di tela de plotege contla tudu mali se.
13-00	Artigo 13º
13-00	Tudu ngue te diretu di nda e coie ke de n'dentlu di tela de.
13-01	Tudu ngue te diretu di xe di tela andji e sa ne, di tela de tudaxi, e e te diretu di bila ba tela de ola e messe.
14-00	Artigo 14º
14-00	Tudu ngue cu sa plesseguido ni ua tela e te diretu di plocula ploteson ni otlo tela, e e sa obligado pa de ploteson.
14-01	Maji diretu se na ca vale fa xi qualque ngue comete ua clime o xi e na lispeta tudu mandamento di Nason Unida fa.
15-00	Artigo 15º
15-00	Tudu ngue te diretu di te ua nacionalidade.
15-01	A na ca po txila ua ngue nacionalidade de fa ne obligue muda nacionalidade de fa.
16-00	Artigo 16º
16-00	Tudu home cu muala te diretu di casa e di floma familia, ola cu nen ca te daji, se pia lasa, nacionalidade o religion. Tudu nen te memu diretu, ola nen sa casadu e ola casa ca blaga.
16-01	A na ca po obliga home cu muala casa fa.
16-02	Familia sa base di tudu sociedade e e te diretu di ploteson di sociedade e di Estado.
17-00	Artigo 17º
17-00	Tudu ngue, xi e sa ele tan o zuntadu cu otlo ngue, te diretu di propriedade.
17-01	A na ca po txila se motivo qualque ben di ua ngue fa.
18-00	Artigo 18º
18-01	Tudu ngue te diretu di pensamento, di cunxensa e di religion; diretu se ca implica liberdade di muda di religion o di convison, liberdade di manifesta religion o convison, ua ngue tan o zuntado cu otlo ngue, publicamente o non, ni tudu cua di tela.
19-00	Artigo 19º
19-01	Tudu ngue te diretu di liberdade di opinion e di fla. A na ca po plijudica ne ua ngue fa punda e manifesta opinion de e e ca po golo, lecebe e uanga , ni qualque xitu cue messe, tudu pensamentu de, tudu ideia de, modo cu e messe.
20-00	Artigo 20º
20-00	Tudu ngue te diretu di liberdade di reunion e di associason.
20-01	A na ca po obliga ne ua ngue di fe patxi de ua associason fa.
21-00	Artigo 21º
21-00	Tudu ngue te diretu di participa ni tudu assunto di tela de, e po sa ele me o e ca po manda ua ngue cue messe.
21-01	Tudu ngue te diretu di luta ni tudu situason di estado di tela de.
21-02	Vonte di povo sa base de autoridade di pode di Estado, vonte se ca manifesta ni eleson livli e justu cu ca realiza cu data mlacado za ni lei baseado ni voto secleto e cu tudu ngue te liberdade di voto.
22-00	Artigo 22º
22-01	Tudu ngue, cuma e sa memblo di sociedade, e te diretu di te seguransa social. Andeji e te diretu di pidji pe goza di diretu economico, social e cultural glasa a saclifisu di tudu ngue di tela de, e di coperason internacional.
23-00	Artigo 23º
23-00	Tudu ngue te diretu di tlaba, di coie tlaba cue messe e di tudu ploteson pa na txile di sluvisu fa.
23-01	Tudu ngue se discliminason cu ca fe ua casta di stluvisu, tudu ngue se, te ua migida di gelo se me.
23-02	Tudu ngue cu ca tlaba sela e lecebe gelu cu ca da pe vive baleladu cu familia de se passa aflison.
23-03	Tudu ngue cu messe, te diretu di junta glupu cu otlo ngue pa funda sindicato di defende interesse di glupo se.
24-00	Artigo 24º.
24-01	Tudu ngue te diretu di descanso, e goza felia tudu anu, e ola cu e ca lentla felia se, sela patlon o estado pague vencimento.
25-00	Artigo 25º.
25-00	Tudu ngue te diretu di te vida baleladu pe po goza di saoji ele cu familia de, te cume, lopa, ke, dotolo cu minjan. E te diretu di seguransa social, ola e sa se stluvisu, ni duentxi, xi e sofle acidente, xi e bila ve o n'otlo situason cu na ca de meio pe po vive, contla vonte de.
25-01	Maternidade cu mina piquina te diretu di zuda cu assistencia. Tudu mina piquina memu cu na sa mina di home o muala casadu fa, te diretu di ploteson social.
26-00	Artigo 26º.
26-00	Tudu ngue te diretu di educason. Estado toca paga ensino basico da tudu ngue. Ensino basico sa obligatorio. Ensino tecnico cu profissional toca zisti ni tudu xitu e tudu ngue cu messe fe cursu superior sela desse xi e te condison pe fe.
26-01	Sela educason contribui pa desenvolvimento di home, lefosa diretu cu liberdade maxi importanti di home se. Andeji e toca fe tudu cua pa zisti complenson, tolerancia cu amizade entre tudu nason cu tudu lasa o religion, e desenvolvimento di tudu cua cu Nason Unida ca fe pa tudu ngue te paz.
26-02	Tudu pe so ca coie que tipu de educason cu sa milho pa mina de.
27-00	Artigo 27º
27-00	Tudu ngue te diretu di participa ni cultura di region de, ni desenvolvimento cientifico e lucla cue.
27-01	Tudu ngue te diretu di proteson di interesse moral e material di tudu tlaba cientifico, literario e artistico cue fe.
28-00	Artigo 28º
28-01	Tudu ngue te diretu di fe pa zisti, ni plano social cu ni plano internacional, ua modo di diretu e liberdade cu sa ni Declarason se, sa cua vede.
29-00	Artigo 29º
29-00	Qualque ngue te obligason ni glupu de, e xi e na sa ni glupu se fa, e na ca desenvolve fa.
29-01	Ola qualque ngue ca goza diretu cu liberdade, sela e cumpli lei pa plomove lispetu di diretu cu di liberdade d'otlo ngue, pa moral, lei di govenu e gozo geral ni democracia sa cua vede.
29-02	Tudu diretu cu liberdade se na ca po zisti contla vonte di Nason Unida.
30-00	Artigo 30º
30-01	Tudu cua cu sa ni Declarason se na ca po plimiti qualque Estado, glupu o ngue di fe qualque cua cu ca po plijudica tudu diretu cu liberdade cu sa ni ducumento se.
