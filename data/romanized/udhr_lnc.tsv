00-00	DECLARACION UNIVERSALA DELS DRETS HUMANS
00-01	Considerant que de reconeisser la dignitat inerenta a totes los membres de la familha umana e lors dreches egals e inalienables constituis lo fondament de la libertat, de la justicia e de la patz dins lo mond,
00-02	Considerant que de desconeisser e mespresar los dreches de l'ome a menat a de barbaritats otrajantas per la consciencia de l'umanitat e que l'aveniment d'un mond ont los essers umans seran liures de parlar e de creire, deliurats de la terror e de la miseria, es estat proclamat coma l'aspiracion mai nauta de l'ome,
00-03	Considerant qu'es essencial que los dreches de l'ome sian aparats per un regime de drech per tal que l'ome sia pas obligat al supreme recors de se revoltar contra la tirania e l'opression,
00-04	Considerant qu'es essencial d'encoratjar lo desvolopament de relacions amicalas entre las nacions,
00-05	Considerant que, dins la Carta, los pobles de las Nacions Unidas an tornat proclamar lor fe dins los dreches fondamentals de l'ome, dins la dignitat e la valor de la persona umana, dins l'egalitat dels dreches dels omes e de las femnas, e que se son declarats resolguts a favorir lo progres social e a instaurar de melhoras condicions de vida dins una libertat mai bela,
00-06	Considerant que los Estats Membres se son engatjats a assegurar, en cooperacion amb l'Organisacion de las Nacions Unidas, lo respecte universal e efectiu dels dreches de l'ome e de las libertats fondamentalas,
00-07	Considerant qu'una concepcion comuna d'aqueles dreches e libertats es de la mager importancia per que se realise plenament aquel engatjament,
00-08	l'Assemblada Generala proclama
00-09	la presenta Declaracion Universala dels Dreches de l'ome
00-10	coma l'ideal comun que totes los pobles e las Nacions devon cercar a atenher, per tal que totes los individus e totas las institucions, en gardant de contunh aicesta Declaracion presenta a l'esperit s'eforcen, per l'ensenhament e l'educacion, de desvolopar lo respecte d'aqueles dreches e libertats e d'assegurar, per de mesuras progressivas d'ordre nacional e internacional, la reconeissensa e l'aplicacion universalas e efectivas, tant demest los pobles dels Estats Membres coma demest los dels territoris plasats jos lor jurisdiccion.
01-00	Article 1
01-01	Totes los essers umans naisson liures e egals en dignitat e en dreches. Son dotats de rason e de consciencia e se devon comportar los unes amb los autres dins un esperit de fraternitat.
02-00	Article 2
02-01	Tota persona se pot prevaler de totes los dreches e de totas las libertats proclamada dins la presenta Declaracion, sense cap de distincion de rasa, de color, de sexe, de lenga, de religion, d'opinion politica o d'autra mena, d'origina nacionala o sociala, de fortuna, de naissensa o de quina autra situacion que sia.
02-02	Se fara pas tanpauc cap de distincion fondada sus l'estatut politic, administratiu e internacional de pais o territori que la persona ne depend juridicament, qu'aquel pais o territori sia independent, jos tutela, non-autonome o somes a quina limitacion de sobeiranetat que sia.
03-00	Article 3
03-01	Tot individu a drech a la vida, a la libertat e a la seguretat de sa persona.
04-00	Article 4
04-01	Degun sera pas tengut en esclavatge ni en servitud; l'esclavatge e lo trafic d'esclaus son proibits dins totas lors formas.
05-00	Article 5
05-01	Degun sera pas somes a la tortura, ni a de penas o tractaments crudels, inumans o degradants.
06-00	Article 6
06-01	Tota persona, a quin endrech que sia, a drech a la reconeissensa de sa personnalitat juridica.
07-00	Article 7
07-01	Totes son egals davant la lei e an lo drech de n'obtener la meteissa proteccion, sense distincions. Totes an lo drech a una meteissa proteccion contra quina discriminacion que sia que viole la presenta Declaracion e contra tota provocacion a una tala discriminacion.
08-00	Article 8
08-01	Tota persona a drech a un recors efectiu al prep de las jurisdiccions nacionalas competentas contra los actes que violen los dreches fondamentals que li son reconeguts per la constitucion o la lei.
09-00	Article 9
09-01	Degun pot pas esser arrestat, embarrat o exiliat arbitrariament.
10-00	Article 10
10-01	Tota persona a lo drech, en plena egalitat, que sa causa sia recebuda ambe equitat e publicament per un tribunal independent e imparcial, que decidira, sia de sos dreches e obligacions, sia de la legitimat de tota acusacion portada contra ela en materia penala.
11-00	Article 11
11-01	Se presumis qu'es innocenta tota persona acusada d'un acte delictuos, tant que sa culpablitat es pas estada establida legalament al cors d'un proces public ont totas las garentias necessarias per la sia defensa li seran estadas asseguradas.
11-02	Degun sera pas condemnat per d'accions o d'omissions que, quand fogueron comesas, constituissian pas un acte delictuos segon lo drech nacional o internacional. S'impausara pas tanpauc cap de pena mai forta que la qu'era aplicabla al moment que se cometet l'acte delictuos.
12-00	Article 12
12-01	Degun sera pas l' objecte d'intrusions arbitrarias dins sa vida privada, sa familha, son domicili o sa correspondencia, ni d'atacs contra son onor e sa reputacion. Tota persona a drech a la proteccion de la lei contra d'intrusions e d'atacs d'aquela mena.
13-00	Article 13
13-01	Tota persona a lo drech de circular liurament e de causir sa residencia a l'interior d'un Estat.
13-02	Tota persona a lo drech d'abandonar tot pais, quitament lo sieu, e de tornar dins son pais.
14-00	Article 14
14-01	En cas de persecucion, tota persona a lo drech de cercar asil e de beneficiar de l'asil dins d'autres paises.
14-02	Aquel drech se poira pas invocar contra una accion judiciaria que s'aprendra vertadieeirament a de crimes de drech comun ou o a d'actes opausats a las finalitats e als principis de las Nacions Unidas.
15-00	Article 15
15-01	Tot individu a drech a un nacionalitat
15-02	Degun pot pas esser privat arbitrariament de sa nacionalitat ni del drech de cambiar de nacionalitat.
16-00	Article 16
16-01	Tanleu que son maridadors, l'ome e la femna sense cap de restriccion per rason de rasa, nacionalitat o religion, an lo drech de se maridar e de fondar una familha. An de dreches egals en so que pertoca al maridatge, pendent lo maridatge e al moment de sa dissolucion.
16-02	Los maridatge se poira pas contractar qu'ambe lo consentiment liure e plen dels futurs esposes.
16-03	La familha es l'element natural e fondamental de la societat e a drech a la proteccion de la societat e de l'Estat.
17-00	Article 17
17-01	Tota persona, individualament e collectivament, a drech a la proprietat.
17-02	Degun pot pas esser privat arbitrariament de sa proprietat.
18-00	Article 18
18-01	Tota persona a drech a la libertat de pensada, de consciencia e de religion; aquel drech implica la libertat de cambiar de religion ou de cresensa, emai la libertat de manifestar sa religion o sa cresensa individualament o en comun, tant en public coma en privat, per l'ensenhament, la practica, lo culte e l'acompliment dels rites.
19-00	Article 19
19-01	Tot individu a drech a la libertat d'opinion e d'expression, so qu'implica lo drech d'esser pas carcanhat per sas opinions e lo de cercaer, de recebre e d'espandir, sense consideracion de frontiras, las informacions e las ideas per quin mejan d'expression que sia.
20-00	Article 20
20-01	Tota persona a drech a la libertat de reuenion e d'associacion pacificas.
20-02	Degun pot pas esser obligat de far partida d'una associacion.
21-00	Article 21
21-01	Tota persona a lo drech de participar a la direccion del afars publics de son pais, sia directament, sia per l'intermediairi de representants causits liurament.
21-02	Tota persona a drech a accedir, dins de condicions d'egalitat, a las foncions publicas del sieu pais.
21-03	La volontat del poble es lo fondament de l'autoritat dels poders publics; aquela volontat se deu exprimir gracias a d'eleccions vertadieiras que se tendran periodicament, al sufragi universal egal amb lo vote secret o un autre procediment equivalent que garentisca la libertat de vote.
22-00	Article 22
22-01	Tota persona, coma membre de la societat, a drech a la seguretat sociala e a la satisfaccion dels dreches economics, socials e culturals indispensables a sa dignitat e al liure desvolopament de sa personalitat, gracias a l'efors nacional e a la cooperacion internationala, segon l'organisacion e los mejans de cada pais.
23-00	Article 23
23-01	Tota persona a drech al trabalh, a la causida liura de son emplec, dins de condicions equitablas e satisfasentas de trabalh e a la proteccion contra lo caumatge.
23-02	Tota persona a drech, sense cap de discriminacion, a un salairi egal per un trabalh egal.
23-03	Tota persona que trabalha a drech a una paga equitabla e satisfasenta que li assegure, a ela emai a la familha una existencia conforma a la dignitat umana e que sera completada, se per cas es necessari, per totes los autres mejans de proteccion sociala.
23-04	Tota persona a lo drech de fondar, ambe d'autres, de sindicats e de se sindicar per defendre sos interesses.
24-00	Article 24
24-01	Tota persona a drech al repaus e als lesers e, particularament, a una limitacion rasonabla de la durada del trabalh e a de vacansas periodicas pagadas.
25-00	Article 25
25-01	Tota persona a drech a un nivel de vida que li assegure la santat e lo benestar a ela e a la sia familha, mai que mai pel manjar, lo vestit, lo lotjament, los suenhs de santat e los servicis socials necessaris; a drech tanben a la seguretat en cas de caumatge, malautia, invaliditat, veusatge, vielhesa, e dins los autre cases que perd los mejans de se ganhar la vida sense o aver volgut.
25-02	Las maires e los pichons an drech a una ajuda e a una assistencia especialas. Totes los mainatges, nascut dins lo maridatge o fora maridatge, benefician de la meteissa proteccion sociala.
26-00	Article 26
26-01	Tota persona a drech a l'educacion. L'educacion deu esser a gratis, al mens en so que pertoca a l'ensenhament elementari e fondamental. L'ensenhament elementari sera obligatori. L'ensenhament tecnic e professional sera generalisat; l'ensenhament superior sera dubert a totes d'un biais parier, en foncion dels meritis de cadun.
26-02	L'educacion aura coma finalitat lo plen desvolopament de la personalitat umana e l'afortiment del respecte qu'es degut als dreches de l'ome e a las libertats fondamentalas. Deu favorir la compreneson, la tolerancia e l'amistat entre totas las nacions e totes los grops etnics o religioses, emai los desvolopament de las activitats de las Nacions Unidas per mantener la patz.
26-03	Son los parents qu'an, en primier, lo drech de causir la mena d'educacion que se donara als mainatges.
27-00	Article 27
27-01	Tota persona a lo drech de prene part liurament a la vida culturala de la comunitat, de gausir de las arts e de participar al progres scientific e als beneficis que ne son la consequencia.
27-02	L'autor de tota obra scientifica, literaria o artistica a drech a l'aparament dels interesses morals e materials que ne resultan.
28-00	Article 28
28-01	Tota persona a lo drech que s'establisca un ordre social e ont los dreches e las libertats enonciats dins aicesta Declaracion se poscan aplicar plenament.
29-00	Article 29
29-01	Tota persona a de devers als respecte de la comunitat, qu'es lo sol endrech ont lo desvolopament liure e complet de sa personalitat es possible.
29-02	Per profechar de sos dreches e de sas libertats, tota persona sera pas somesa qu'a las limitacions establidas per la lei unicament per assegurar la reconeissensa e lo respecte dels dreches e de las libertats dels autres e per tal de respectar las justas exigencias de la morala, de l'ordre public e del benestar general dins una societat democratica.
29-03	Aquestes dreches e libertats se poiran pas jamai aplicar contrariament a las finalitats e als principis de las Nacions Unidas.
30-00	Article 30
30-01	Res dins aicesta Declaracion se pot pas interpretar coma que un Estat, un gropament ou un individu auria quin drech que sia d'entreprene una activitat o de realisar una accion ambe la toca d'avalir los dreches e las libertats que s'i enoncian.
