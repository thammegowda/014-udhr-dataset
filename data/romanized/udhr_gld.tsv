00-00	Nai pravosalni Vseobshchai Deklaratsiyani
00-01	Geren gurun nuktenduechi baldi nai taoni gebuni, emutu, ui-de chiresini pravosal – khengel, mirnei biuri osnovani. Chava tedyuchimi, guchi
00-02	saori: nai pravosalbani bodovasi, chachi chiurisiuri – tei khem nai dovani tagdoandini. Nai khengel, mene murumbi umi mutemi, khaidi-da em n l mi, em khadiachiami bigueni angori mir – tei geren gurun chu uvui murundieri otolichaichi, saichaichi mir. Chava tedyuchimi, guchi
00-03	nai, singerembe, erumbe baridoi, chikhalasi-da, murumbi achapchi chu khamoroi erdenchi – sorinchi – iliasi osigoani, neani pravosalbani gian kusundieni kanderiva geleuri. Chava tedyuchimi, guchi
00-04	goi-goi golo naisal keveli baldivachi masiltomi pikpuri. Chava tedyuchimi, guchi
00-05	Obedinennai Natsiyasal golosalchi naisal pravosalbani, gebuveni, tsennostiveni, guchi khuseni, ekteni emutudi pravosalkovachi Ustavadu guchi modan ungukhechi, totara sotsialnai progress, khengel biuri badi ulen-ulen osigoachi pikpumeri derukhechi. Chava tedyuchimi, guchi
00-06	gosudarstvosal-chlensel, OONdi gese, nai pravosalbani, svobodasalbani gebuleurive, dakhalaoriva pikpumeri kheseve bukhembechi. Tedyuchimeri, guchi
00-07	ei pravosal, svobodasal kharakterbachi khemtu naisal otoliochiachi, neanchi bukhemberi kheseveri chopal tede opogoandidoachi, otolikhachi ten dai znachenieku osivani sami. Chava tedyuchimi,
00-08	Generalnai Assambleya
00-09	ei nai taoni pravosalni Vseobshchai Deklaratsiyava geren gurun sagoachi gisureini. Tei zadachava tede opovamboriva khemtu golosal, gosudarstvosal tedemengileichi.
00-10	Nai taoni, obshchestvo organni taoni, ei Deklaratsiyava tul-tul edechimeri, geren gurumbe alosimari, tachiochimari, ei pravosalba, svobodasalba kidurive tedemenguechi, vseobshchai, effektivnei priznanieva mene goloi guchi goi-goi golosal debonsaldiani opovamboriva, neambachi gosudarstvosal- chlensel golosaldoachi, tei gosudarstvosal dalachaichi nadu bi golosaldu tede opovamboriva obespechivalaoriva tedemendivechi gelei.
01-00	Dyului statya
01-01	Khemtu naisal gipalin, mene gebudieri, pravosaldiari emutu baldichi. Neanchi murunku, derelku, dia diavari a-neu-met bodomari tagilaichi.
02-00	Dyueechie statya
02-01	Nai taoni, goloni, kherekteni boikoni khoni bimiu, ekteni, khuseni bimiu, khai khesedieni khisangoamio, khai endurive, politikava guchi goi dyakasalba agdachamio, khavoi golo bimiu, bayan, sinedi bimiu, dyangian, baibi nai bimiu, guchi khadeni goi khai-da khangis-khangis bi-de, – chava em bodoami, ei Deklaratsiya savankini khemtu pravosalku, khemtu svobodasalku bigini.
02-02	Tei oyachiani, naiva, khai boadoani, nadoani bi-de, tei boa, na, strana khoni bi statusako bimiu: politicheskai, pravovoi, mezhdunarodnai-nu, mene enchekhendii-nu, goi strana dalaidiani bini-nu guchi khoni-da enchekhembeni kamalivachi alichaini-nu – gerbiesiukhen turgunduleni khangis-khangis bodovasi.
03-00	Iliachia statya
03-01	Nai taoni bimbe, svobodava, ui-de neambani tongalasivani gelemi mutei. Tei neani pravoni.
04-00	Duechie statya
04-01	Uive-de laodinchami achasi; laodinchaoriva, laodinsalba khachindi khodasioriva kamaliori.
05-00	Toingiachia statya
05-01	Uive-de eruleuri, kepsungedi, gebuveni tugbumi taori, kesuliuri achasi.
06-00	Nyungiechie statya
06-01	Nai taoni, khaido-da bichin-de, neani pravosubektnostidi pravokovani tedeurive gelei.
07-00	Nadachia statya
07-01	Khemtu naisal giando emutu, khangis-khangis bi anadiani, emutudi gian kandeivani gelemeri muteichi. Ei Deklaratsiyava em turgunchiemi, uive-de khoni-da tugburidu guchi khoni-da khem bi tugbunchi pikpuridu khemtu nai emutu kandemba gelemeri muteichi.
08-00	Dyakpochia statya
08-01	Nai taoni, neandoani Konstitutsiya, gian bukhechi osnovnoi pravosalbani boyaliori osini, giamba ulen sari mene goloi dedyani neani pravosalbani khem terek taogoivani gelemi mutei.
09-00	Khuyuechie statya
09-01	Uive-de baita anadiani dyapaori, kamaliori, punneuri achasi.
10-00	Deayachia statya
10-01	Nai taoni, mene pravosalbi guchi tai dyakasalba terek osigoangoachi, m pibaitaltoivachigiankonomsagoachi,gerengurundiemutudi,khemtunaisal saridiachi, giandola terek mene enchekhendii deboi dedyan dedyaivani gelemi mutei.
11-00	Dean emunchie statya
11-00	Nai taombani, neambani baitaltoridu, chava giandola dedyami sagori- chia, baita anadi bodori; tei oyachiani neambani, khoni-da khem m pi kandemi mutegueni, khachindi belechiuri.
11-01	Uive-de, khaiva-da takhandolani-nu, tachindolani-nu, chava takhani erindu neani goloni giandolani, mezhdunarodnai pravolani tei baita biechini osini, baitakoam baitaltomi achasi. Guchi baitagoi bakhani erindu bichin kesulindui mangadi kesulimi achasi.
12-00	Dean dyueechie statya
12-01	Ui-de goi nai ergembeni, degbani, gebuveni, denkani baldimbani tongalami mutesi. Nai taombani gian kandeini.
13-00	Dean iliachia statya
13-00	Nai taoni mene murundulei khengeldi pulsimi, mene gosudarstvoi dolani bigui boava bami mutei.
13-01	Nai taoni goi stranava, mene stranai nalami, mene stranachii mochogomi mutei.
14-00	Dean duechie statya
14-00	Nai taoni, neambani goi nai khasasidoani, mene beungui goi boadu gelemi, bakhambi beumbi takorami mutei.
14-01	Nai mene orkindolai khai-da baitava taini osini, Obedinennai Natsiyasal Organizatsiyani printsipeveni khangis-khangis taini osini, neani ei pravova takorami mutesi.
15-00	Dean toingiachia statya
15-00	Nai taoni grazhdanstvoku bimi mutei.
15-01	Ui-de grazhdanstvovani bai tui abanavami achasi, grazhdanstvoi mene murundulei kalami muteini pravova chigumi achasi .
16-00	Dean nyunguchie statya
16-00	Khuse, ekte nai, dean dyakpon s ve isipari, goi-goi goloko, religiyaku-da, edi-asi osimari muteichi. Neanchi, edi-asi osidoari, gese baldidoari, padilagoidoari, khem emutu pravokul.
16-01	Nai khengeldi mene murundulei, ee-taya chikhalaidoani, edi-asi osimari muteichi.
16-02	Nukten – obshchestvo bongo yacheikani; obshchestvodi, gosudarstvodi nuktembe kandeichi. Tei nukten pravoni
17-00	Dean nadiachia statya
17-00	Nai taoni mene khadembi emuchen, goi naidi-da gese edelechemi muteini.
17-01	Ui-de goi nai khadembani chimi mut si.
18-00	Dean dyakpochia statya
18-01	Nai taoni mene khengeldi murunku, derelku, religiyaku bimi mutei; ei pravola nai mene chikhalami religiyai, murumbi kalami mutei. Nai taoni mene tedyuchii murumbi, religiyai emuchen, goi gurundi gese-de goloi kolilani tami mutei.
19-00	Dean khuyuechie statya
19-01	Nai taoni mene tedyuchii murunku bimi mutei. Tei murumbi goi gurumbe tedevenkichemi, khengeldi umi mutei. Neandoani tei pravo bi. Ei pravochi irichi: khai granitsasalba-da bodoami, mene murumbi golani biuri, khamacha-da medeveni khai-da khem erdendi gelemechiuri, baori, naisalba savambori.
20-00	Khorinchia statya
20-00	Nai taoni khengel mirnei sobraniesaldu, assotsiatsiyasaldu bimi mutei.
20-01	Uive-de, chikhalasi naiva, khavoi-da assotsiatsiyachi ivenkichevesi.
21-00	Khorin emunchie statya
21-00	Nai taoni stranai mene beedii-nu, goi sondekhan naisal aldandiani-nu dalachami mutei.
21-01	Nai taoni mene stranadoi gosudarstvennai debondo debomi mutei.
21-02	Gosudarstvodu baldi golosal murunchi – pravitelstvo giani tekheni. Geren gurun murundulechi stranadu tondo sondensalba osivambori. Tainai golosovaniedu sondei naisal khem emutudi pravoku osivachi geleuri.
22-00	Khorin dyueechie statya
22-01	Nai taoni, obshchestvo chlenni bimi, neani ekonomicheskai, sotsialnai, kulturnei udedu mene gebui eurichemi, khengeldi uremi baldigoani, neani stranadoani baldi golosal goi-goi boadu baldi golosaldi gese dia diavari belechivechi geleuri. Tei naisal taoni pravochi.
23-00	Khorin iliachia statya
23-00	Nai taoni pravoni: debori, mene murundulei debongoi sonderi, terek bi, ulen uslovieku debondo debori, debon ana osidiani khorichako biuri.
23-01	Nai taoni goi naidi emutu debondola emutu turimbe gelemi mutei.
23-02	Deboi nai taoni, neandoani, neani denkandoani isi turimbe geleuridi pravoku; turini isiasini osini, gosudarstvo neambani belechidieni pravoku.
23-03	Nai taoni neani intereseveni kandei profsoyuzava angomi, tei profsoyuzachi iumi aya pravoku.
24-00	Khorin duechie statya
24-01	Deboi nai taoni teimi, turinku otpuskava gelemi mutei. Tei neani pravoni.
25-00	Khorin toingiachia statya
25-00	Nai taoni, mene guchi denkambi ayadi, elgiechimeri baldigoachi, deko, siaptangiko, tetueku, enusidueri, okchichi guchi densi gurunku biuridi pravoku. Debon ana osiochiani, enusidueni, debomi mutesidueni, naon derediguchieni, sagdangochiani, alban belechiveni gelemi muteini. Tei nai taoni pravoni.
25-01	Nuchi purilku ekesel, nuchi puril chu manga emutu etekhimbe, belechimbe geleuridi pravokul. Khemtu puril, ediku baokhan bimiu, edi ana baokhan bimiu, emutudi alban belechidieni, kandeidiani bivechi geleuri. Tei neanchi pravochi.
26-00	Khorin nyungiechie statya
26-00	Nai taoni tachiochioridi pravoku. Nachalnai, obshchai obrazovanie taman ana bigileichi. Khemtu puril nachalnai obrazovanieva bagilaichi. Tekhnicheskei, professionalnai, uvui obrazovanieva mutei gurun khem bagichi.
26-01	Obrazovanie naiva ulen, masi, goi nai pravosalbani, svobodasalbani kidurive tachiochigini. Obrazovanie dia diavari, goi golosalba derelemi, alichami biurive, Obedinennai Natsiyasal Organizatsiyani mirbe kandeivani belechiurive tachiochigini.
26-02	Aminsal, eninsel nuchi purilberi khaido-da tachiochigoachi mene sonderidi pravokul.
27-00	Khorin nadachia statya
27-00	Nai taoni mene murundulei obshchestvo kulturnei bindueni, iskusstvova ulesimi, nauchnai progressadu uchastvovalami, benchiembeni takorami muteuridi pravoku.
27-01	Nai taoni moralnai, materialnai intereseselbi – mene nauchnai, kulturnei, khudozhestvennai debonsalbi – kandemi muteuridi pravoku.
28-00	Khorin dyakpochia statya
28-01	Nai taoni sotsialnai guchi mezhdunarodnai poryadokba geleuridi pravoku. Tei pravo ei Deklaratsiyadu niruvukhen nai pravosalbani, svobodasalbani tede opovandini.
29-00	Khorin khuyuechie statya
29-00	Nai taoni khengeldi, ten ulendi urei, bii obshchestvodu ne taodanko.
29-01	Nai taoni mene pravosalbi, svobodasalbi tede opovandidoi, demokraticheskai obshchestvodu bi goi nai pravosalbani, svobodasalbani, obshchestvennai poryadokbani, geren gurun benchiembechi giandola sagini, kidugini .
29-02	Tei pravosalba, svobodasalba tede opovandidoi, khali-da Obedinennai Natsiyasal Organizatsiyani tseliselni, printsipeselni khangiaktolani tami achasi.
30-00	Gochiachia statya
30-01	Khaiva-da ei Deklaratsiyadu niruvukhembe, khavoi-da gosudarstvodo-nu, naisal khopandoachi-nu, padi naido-nu pravosalba guchi svobodasalba abanagoami tagoachi pravova buvuriem, otolimi achasi.
