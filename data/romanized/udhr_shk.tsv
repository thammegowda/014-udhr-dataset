00-00	MoeG-A ACIMMI YI KOeMI LAeBoe KI RI GIG-A DWADDI KIPER DHANHoe BENE
00-01	Ka arum yieeyii kinni woeri beedi dhanhoe a dhanhoe pere tek, ki kinni gin-a cwoel a dhanhoe paer bene, o di dwaddoe kinni beed ji benn ki koemi piny ki mer, ge goegg-a dyer, e bong ngan geny,
00-02	Ka beed woeyi dhanhoe nyii kaenoe ki beedoe me raj, ki liny geki renyi rumi dhanhoe, ka been-a di beed ji ge koem-a dyer e bong ngan maeaen kwoebi kej dhoege, o yieye beede a cwagge kete, e dhanhoe pa boeggi rumoe yieyoe kinni bene been-a tyer yi ji benn,
00-03	Ka beede a gin pere tek kinni keloeg dhanhoe odhaloe yi raeji beedoe, nyii rumoe kinni oyiel-a yi ngaenyi waeye kipe ka guud wange, ngan ni menani di ceg ka korroe yi cigg,
00-04	Ka beede a gin pere teg kinni beed poedhhi koemi piny benn ki mer, e ri gen ngaenyi yi gen,
00-05	Ka arum yieeyii yi Buri Poedhhi Koemi Piny, ka cib yi gen a Cigg kinni dhanhoe bene paer, o ko maeaen gindoej men-a dwdde, ma ji ceg beedroe ga ji benn ceth, o ge paer benn ying ga cwoew wala maenn, ge di dwaddoe kinni koeny gen ki tyenyi beedi gen, o ge doenyi gen ge benn,
00-06	Ka arum yieeyii yi Poedhh-a Yij Buri Koemi Piny, ka ge okoeoeboe kinni ge ogoeoegoe kiper tyegi moeg-a ayiey yi gen ki gwoegoe, kyeel ki Buri Poedhhi Koemi Piny, a loeg koenyi dhanhoe bene ki woeri ree, ki korri ji benn,
00-07	Ka oerum yodii yii ji kinni gig-a dwaddi yi dhanhoe bene paeaer ki kinni beed dhanhoe wije, bene gen a per gen teg kiper dhanhoe bene,
00-08	Anan, ki bang moegani benn,
00-09	Buri Koemi Piny Bene
00-10	Ceg-a cib ki Gig-a Dwaddi Kiper Dhanhoe bene ki Koemi Laeboe; moegani cib ga moeg midhi yi ji benn ki poedhh benn; ge koedd-a koemi dhanhoe geki tyeng-a beed gen ki kej akyel, beed gen ceth ge midh-a Moeg-a Acib ki waedhi gen, ka gigani pwoenyi teedoe, kiep kinni o ji did gen ki woeri ri gen, o gigdwaddi moeg-a acib kipe beedi ji ki waedhi gen ge pa boeggi midhi ki wuoedoe ki yij poedhoe kete ki kelli poedhhi koemi piny, kipe midhi doeoeji buroe ki koemi piny bene, e ji ri gen gaenyi yi gen, o ge woer-a ri gen ki yedhi Poedhh-a Yij Buri Koemi Piny, ki kelli tyeng-a beedoe ki yedhi pinyi poedhhani ge midh-a cigg.
01-00	Cigg 1
01-01	Dhanhoe bene ba anywoeloe e path ki baeng, ge paer ki yij beedoe geki dyeroe. gin-a dwaddi kiper gen yi gen da rumi ki beedoe moe goeoeg gen ki pyew akyel ga nyimegg.
02-00	Cigg 2
02-01	Dhanhoe bene yie da cwagge kipe gin-a dwadde ki bongi baengoe men-a acib ki yij buri jur benn, e bong geny, kiri jur wala kidoe wala ki beedoe a dhajoe wala jaloe, wala kwoebbi poedhoe wala keloeg e da rum moe been poedhi wun wala tha goel wun wala jammi wala nywoeloe ki beedoe.
03-00	Cigg 3
03-01	Dhanhoe bene dwadd-a nenni ki koemi laeboe, ki bongi baengoe ki kori deele.
04-00	Cigg 4
04-01	Ko di dhanhoe me midhi wala ngew a baeng Ngyew ki baengg ba akeroe ki yedh-a nyi goegii benn.
05-00	Cigg 5
05-01	Dhanhoe ko pwoed wala dwany, wala ko goeggi ki gin-a pa nyi goeggi dhanhoe wala moeg-a raj wala ko goeggi ki abaaroe.
06-00	Cigg 6
06-01	Dhanhoe bene di dwaddoe kinni woer a dhanhoe ceth ki boeli cigg.
07-00	Cigg 7
07-01	Dhanhoe bene paer ki boeli cigg, o ge dwadd-a beedoe e bong geny, o beed ji benn ge okorroe yi cigg.
08-00	Cigg 8
08-01	Dhanhoe bene ocuggoe kedhi buri poedhoe keloeg e ogoeggoe ki raj ki koemi gee men-a meggii yi cigg.
09-00	Cigg 9
09-01	Bong dhanhoe me mag wala maeaen wala kyeew kej megoe.
10-00	Cigg 10
10-01	Dhanhoe bene beede e par ki ji benn ki boeli buroe. Ka goenye lidh ki buroe me yije bong geny ki ruj.
11-00	Cigg 11
11-01	Dhanhoe men koeme di cay beed a acwag kinni yie baer giti na keny-a ocayii, e cayani koeoel-a koemi cigg.
11-02	Bong dhanhoe men cuggi cayoe kipe gin-a gwoeg yi en wala men-a nuti gwoegoe yi en giti keny-a o yodi kinni cigg moe poedhoe wala moe koemi laeboe gi pyeem en ki boeli keny-a ocwoeb kwoebani. Thyew, ko cay ki cay moe lod moeg-a caayii ki boeli keny-a acwoeb rajjani.
12-00	Cigg 12
12-01	Ko di dhanhoe me goeggi ki raj ki yij beede wala goele wala keny-a beede. wala koeme ko koeoeb ki kwoeb moe renyi nyinge. Dhanhoe bene di dwaddoe kinni kor yi cigg.
13-00	Cigg 13
13-01	Dhanhoe bene ba ayiey kinni wele. wlala beede ki yij keew poedhoe bene.
13-02	Dhanhoe bene ba ayiey ki daegi poedhoe megoe. Ocuggoe dhwoedhoe ki poedhi gen, o ocuggoe ki dwoeoegoe yije.
14-00	Cigg 14
14-01	Dhanhoe bene ba ayiey ki yoemi poedhoe megoe keloeg wange oguudoe ki poedhi gen.
14-02	Dyer menani ko maeaen dhanhoe keloeg e da guudi nying, ki moed kipe kwoebbi jyaegoe. wala kipe moe baeaen ki moeg-a acib yi Buri Koemi Piny.
15-00	Cigg 15
15-01	Dhanhoe bene yie da dyer me kaebbe ki jinsia mi poedhoe me path ki poedhi gen.
15-02	Bong dhanhoe me cuggi maeaenoe ki jinsia mee ki mi podhoe megoe.
16-00	Cigg 16
16-01	Dhajoe geki jaloe moeg-a waedhi runni nywoem yi gen da dyeroe me nywoem gen ri gen, o ge goeoeg gen ki kal e bong gin jog gen kiri kwoebbi Jwoek wala koebbi jur, nimi ka nywoem gen ri gen, yi gen da dyer kiri nywoem geki taeng.
16-02	Nywoem dwada cuggoe ki kaam dhajoe geki jaloe e bong ciir.
16-03	Kal awoeni pere teeg ceth ki buri ji, o kor ceth yi burani ki poedhoe.
17-00	Cigg 17
17-01	Dhanhoe bene ceg beedoe a ayiey ki midhoe ki jammi, ying gi midhe ga moege ket wala moege geki ji moeoegoe.
17-02	Jammi dhanhoe ko woel ki kaboe.
18-00	Cigg 18
18-01	Dhanhoe bene yie da dyeroe me rume, ki beedoe ki kwoebbi Jwoek. O dyeroe menani thoedha goen ki teegoe me wile kwoebbi Jwoege wala yieye kete wala geki ji moegoe.
19-00	Cigg 19
19-01	Dhanhoe bene yie da dyeroe mi kwoeb ki nyudhoe ki gin-ao roem yi en, dyeroe menani wega en yeyoe ki rumi ji moegoe e bong cir, ocuggoe tingoe ki woedd ki yi ji raeaedi ki waejj e bong ngan maeaenii.
20-00	Cigg 20
20-01	Dhanhoe bene yie da dyeroe me rebe ki bur moeggoe ki akudd-a yedhi gin yidde mer.
20-02	Bong dhanhoe me cir kipe o rebe ki akud megoe.
21-00	Cigg 21
21-01	Dhanhoe bene yie da dyeroe me goeoege ki yij miri mi poedhoe, keloeg e gsoeg ki kenyani yood en ka cwagge wala kwa ny-a yi ji moeoegoe.
21-02	Dhanhoe bene yie da dyer me nimi ngan-a kyeeloe o goeoege ki kaejji gwoegg ki yij poedhoe.
21-03	Yieyoe mi ji en a re kaeael yi teegi miri, oe yieyani kaeael-a bang leeng men-a nyi leeng ji o cugi beedoe a leeng tingi cing wala men-a nyi gwed.
22-00	Cigg 22
22-01	Beedi dhanhoe a akyel ki kelli tyeng poedhoe wang-a kinni, burani ki bang gsoeg poedhoe ki nywaeg koemi laeboe geki moeg-a nywag, ki tyeny poedhoe ki jamm-a nyi nywoel en ki moeg-a kaeni ki ngyeny, ki beedoe ki kej akyel, ki oeddi gwedd moeg-a bong kaer, ki teegi peri dhanhoe ki kunoe e bong baeaengoe kipe dhanhoe.
23-00	Cigg 23
23-01	Dhanhoe bene yie da dyer o goeoege; ki gwoeng-a dwaddi yi en, ka poedhoe kore o beedoe e bong ngan jad ki gwoeg.
23-02	Nyi cuddi dhanhoe ki koeoegi men-a kyeew ki gwoeng-a gwoege e bong geny.
23-03	Dhanhoe bene men-a goeoegoe yie da dyeroe me cudii ki koeoegi men roemi kipere ki goele.
23-04	Dhanhoe bene yie da dyeroe me koeoegii keny-a orum gwoege a (makaepi) me koeme paedhi yi en geki goele, o koeme ocuggoe ki kidhoe kipe kinni wange ko cyaeni keny-a odoeoeg cinge ree.
24-00	Cigg 24
24-01	Dhanhoe bene yie da dyeroe kipe cyaeng ywoemoe ka cuddi ceth keloeg e ogoeoegoe ki cyaeaeng ywoemoe.
25-00	Cigg 25
25-01	Dhanhoe bene yie da dyeroe ki yij beedoe, kipe kori deele, ki cwage, ki goele, gigcaam, ki ogoedh, ki oed, kori raemi del ki jam doej kipe beedoe, thyew ki dyer me korii ke bong yie gwoeg, raemi del nyoedhi del, ki kijoe, ki doeng.
25-02	Megg ki othoenhoe yi gen da dyer mi kori gen ki koenyi gen, othoenhoe benn dwata koroe, moeg-a nywoel kiri yuu nywoem wala moeg-a nywoe1 ki yedhh moeoegoe.
26-00	Cigg 26
26-01	Dhanhoe bene yie da dyeroe mi didoe ki gwed ka cugge. Gwed dwata beed e bang gin col. Ka dwate beed a cir kipe cukoe, yiey nyi gwed wala nyi gwed ki oed gwed men-a ying mal dwata kael bang poedhoe me.
26-02	Didoe dwata beedoe a men ting beedi dhanhoe o woere dyeroe ki bongi baengoe kipe lingi dhoeg, ki dwoeg laaw piny ki kelli teedoe ki kelli jur moeg-a genyoe, ki tyeng kwoebbi Jwoek moeg- a baen, moegani koeny-a tyeng buri koemi laeboe ki kori mer.
26-03	Wegg yi gen da dyer kipe yeny yoeoe men-a did yi nywoelli gen.
27-00	Cigg 27
27-01	Dhanhoe bene yie da dyeroe me nywaege kiri kwoeng beedi ji ki kunyoe kipe didoe.
27-02	Dhanhoe bene yie da dyer kipe kori koengi ki jamm-a nywoe1 yi didoe.
28-00	Cigg 28
28-01	Beed dhanhoe e okoroe yi cigg moeg; gen a cigg-a acib ga moeg ri gen beed yi poedhoe ki beendoej geki poedhh-a kyeeloe e da korri gig-a dwaddi kipe doeoeji buroe, ki taebboe, ni ka acib gen ceth ga moeg midhi.
29-00	Cigg 29
29-01	Dhanhoe bene yie da mwoeg me dwati gwoegoe yi en ki buri ji.
29-02	Kiri gwoeoeg dyer ki bongi baeaeng, dhanhoe bene dwata beed nimi ka dwatii yi cigg, kipe kori yieyoe ki woeri dyer ki bongi baeaengoe mi ji moeoegoe.
29-03	Dyer moegani ki bongi baeaengoe, midhi gen ceth ki yuu-a dwaddi yi Buri Poedhhi Koemi Piny.
30-00	Cigg 30
30-01	Ki yij nyudhoe men, bong gin cuggi loegoe me nengi poedhoe wala ji wala dhanhoe ki teegoe me goeoege kipe renyi gig-a acib moeg ki bongi baeaengoe moe baeaen ki moeg-a acib ki yij waenyoe men; a 1oeg Moeg-a Acib yi Buri Poedhhi Koemi Piny.
