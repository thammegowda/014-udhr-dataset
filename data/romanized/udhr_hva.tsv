00-00	DHEY TSALAP ABAL PATAL AN INIK ANI AN UXUM AXI K'WAJIL TI AL AN TSABAL
00-01	Kom i exial abal in tujtal an walkadhtalab, an chubaxtalab ani an koyatalab ti al an tsabal k'wajat ti al an exlomtalab k'al patal wawa' tu k'wajii, in tomnal ki bats'uw jununul an alwa'talab.
00-02	Kom i exlal abal tam jun yab in exlal jawa' xi pel in uchbil ani an k'e'atnaxtalab in t'ajamal ka wa'tsin yani kidhab t'anel ani yan jita' axi odhnamej, ani kom uluwamej abal i ayal juni it tsalap junti ka wa'tsin juni k'ay'lal juntij an k'wajilchik yabats ka xe'tsin k'al i jik'ib mani ka k'wajiy al an ts'ejwantaltaiab ani ka k'wajiy walkadh abal kin uluw ani kin bela'jawa'its jun kin le'na'.
00-03	Kom i exlal abal an eyalchik in tomnal kin beletna' ani kin k'aniy an chubaxtaiab abal an inikchik yab kin yejenchij kin dhay'k'a'an k'ak'adh pextalab abal ka ats'anchat in kawintal.
00-04	Kom i exlal abal in tomnal ki beldha' juni tekedh tsalap abal ka k'anidhaxinchik an kwenchal.
00-05	Kom i exlal abal an bichowlom ti al an "Naciones Unidas" in wichk'omalchik kin uluw abal in kwa'al in alwa' ichich abal kin k'ak'nanchij in ey ani in jalbil tin putat an inik ani an uxum, ani in ulumalchik abal ne'etschik kin t'aja' an tsaplab abal ka nixk'in an ts'ejwantalab ti al juni walkadhtala axi lej pulik tin tomnal ki ejtiy.
00-06	Kom i exlal abal an kwenchalab axi k'wajat junkudh in binamal in kawintal abal neets kin tolmiy an ONU abal kin k'ak'nanchij jawa' in kwa'al tin uchbil kin bats'uwchik patal an k'wajil teje' al an tsabal, ani
00-07	kom i exlal abal axe'chik xi uchbidhtalab in kwa'al lej yan in jalbil bala ka putuwat jawa' xi teje' k'wajat uludh:
00-08	AN PULIK TAMKUNTALAB IN ULAL:
00-09	Axe' xi tsalap tin k'anel an inikchik tin putat an tsabal, in le' abal an kwenchal ani an bichowchik kin t'aja' an tsaplab abal ti al an exobintalab ka k'ak'naj ani ka putuwat tin puwel an bichow axi k'wajat junkudh ti al an "Naciones Unidas", patal jawa' teje' jilk'onal uludh.
01-00	Kâ€™a'al tsalap (art. 1).
01-01	Patal an inik ani an uxum u wa'tsinal walkadh abal jununul kin bats'uw an alwa'talab ani ka pidhan in ey jant'ini' in tomnal; in kwa'al in tsalpadh ani in k'aya' abal kin k'anidha' in juntal.
02-00	Tsabchil tsalap (art. 2).
02-01	Patal an k'wajil in tomnal kin bats'uw an uchbilab jawa' teje' bijidh, yab in t'ajal max pilchik in kawintal, pilchik in wa'tsintal, pilchik in ey ani in belkaxtal, pilchik in tsalap, max ts'alat ani max pilchik in wal in ot'ol.
02-02	Jayetsej yab in tomnal ka k'e'atnaj max pilchik tsalap ani in ey; max k'wajil al juni kwenchal axi k'wajat abatnadh k'al pil i kwenchal.
03-00	Oxchil tsalap (art. 3).
03-01	Patal an k'wajil in tomnal ka k'ak'nanchat in ejatal, in iniktal, in ey ani an jolatalab abal kin ejtow ka xe'tsin alwa'.
04-00	Tse'chil tsalap (art. 4).
04-01	Mani jita' yab pidhach i k'ij abal kin t'ojondha'jun jita' ani yab kin jalbiy, mani in tomnal ka xe'tsindhaj ti nujnel jant'ini' t'ajchinalchik an ko'nel.
05-00	Bo'chil tsalap (art. 5).
05-01	Yab walkadh abal jita' ka tsa'uwat, ka ts'ojbedhaj mani ka t'ajchin in tidhej al juni ts'ejeltaiab.
06-00	Akakchil tsalap (art. 6).
06-01	Patal an k'wajil in uchbil tin kwa'al abal ka pidhan juni exlomtalab k'al an eyal ti al an kwenchal juntij k'wjil.
07-00	Bukchil tsalap (art. 7).
07-01	Jununul i jaibil i kwa'al ti al an abatnaxtalab, jaxtamits in tomnal junat ku k'aniyat ma ju'tamakits ku k'wajiy; ani in tomnal ku jek'ondhaj tam jita' kin le'na' tu ku takchikiy, tu ku k'e'atna' ani jayej max jita' kin le'na' tu odhna' k'al i kaw.
08-00	Waxikchil tsalap (art. 8).
08-01	Tam ku jolbiyat k'al juni kaw, in tomnal abal jilchin i jolat abal ki k'aniy ti ba'.
09-00	Beiewchil tsalap (art. 9).
09-01	Mani jita' yab in tomnal ka alk'idh'wik'an mani ka kedhmayat tin kwenchal.
10-00	Lajuchil tsalap (art. 10).
10-01	Patal in tomnal ka ats'an k'al an eyal abal ka exobnanchat in tsalap ani ka exiaj max chubax jolbidh ani max ibaj. An eyal yab in tomnal kin baliy in kawintal abal kin ok'xidh walbiy juni jolbinel.
11-00	Lajujunchil tsalap (art. 11).
11-01	Patal jita' ka ne'dhaj al juni eyaltalab yab in tomnal dhubatits ka ko'oyat ti pojkax, max yabayej elchinenek in jolbil; ani jayej abal in tomnal ka pidhan i jolat kin k'aniy tin ba'.
11-02	Yab jita' ka jolbiyat k'al juni t'ajnel axi tamti wat'ey, yabayejak exladh max pel i jolbintalab tin altalil mani ti eieb an kwenchal juntij k'wajil. Jayetsek'ij yab in tomnal ka punchin juni jolbintalab axi yab ja' in bajuwal an t'ajnel.
12-00	Lajutsabchil tsalap (art. 12).
12-01	Yab jita' in tomnal ka takchikat tin iniktal, tin k'alabil, tin k'ima', tin uwil, tin xe'ets mani ka xe'tsindhaj k'al i alk'idh kaw mani ka t'ajchin in tidhej. Patal in tomnal ka k'aniyat tam ka le'naj ka t'ajabchin k'al jitakits.
13-00	Laju oxchil tsalap (art. 13).
13-01	Jitakitsk'ij ne'ets kin epow ka xe'tsin tin kwenchal ani kin punuw in k'ima' ju'tamakitsk'ij kin le'na'.
13-02	Jitakitsk'ij in ejtowal ka kalej ani ka wichiy tin kwenchal ani jayej aba' ani' pil i kwenchal ti k'wajil.
14-00	Lajutse'chil tsalap (art. 14).
14-01	Tam jun xe'ets ti aliyab abal ka odhnaj, ma jawakits tam bichow in tomnal ka pidhan i k'ij abal ka tsink'on.
14-02	Axe' xi tsalap yab ne'ets ka eyan tam chubax wa'ats juni pulik jolbintalab ani wa'ats juni k'idhab t'ajnel axi an "Naciones Unidas" in le' abal ka taley.
15-00	Lajubo'chil tsalap (art. 15).
15-01	Patal an k'wajil in tomnal ka walkanchat kin ko'oy jun in kwenchal.
15-02	Mani jita' yab in tomnal ka k'anchin abal kin jalk'uy in kwenchal, max anits tin le'.
16-00	Laju akakchil tsalap (art. 16).
16-01	Tam kin bajuwits in tamub, an uxum ani an inikchik, k'wajat jolat abal ka tomkin ani kin inkiychik juni k'imadh, ka k'wajiychik ti k'imadh ani max kin bajuwchik ka jilaxin, in tomnalchik ka k'ak'nachik ani ka pidhan jununul in uchbil.
16-02	Yab jita' in tomnal ka tomkiyat k'al i tsaplab, kom al juni tomkintalab in tomal ka k'wajiychik kulbel jant'ini'an uxum ani an inik.
16-03	An k'imadh jats in tujtal an xe'tsintalab, jaxtam an eyal in kwa'al tin uchbil kin k'ak'na', kin beletna' ani kin k'aniy abal yab ka buk'lun.
17-00	Lajubukchil tsalap (art. 17).
17-01	Patal an k'wajil in kwa'al in uchbil kin ko'oy i k'aiab tin kwetemtal ani jayej axi dhey, max anits tin le'.
17-02	Mani jita' yab in tomnal ka aik'idh takchikinchat in k'alabil.
18-00	Lajuwaxikchil tsalap (art. 18).
18-01	Patal k'wajat jolat abal kin kwetem ko'oy in tsalapil ani in belkaxtal, ani abal kin t'aja' ani kin tejwamedha'tin k'ima'ani ju'tamits kin le'na', nixe' xi belkaxtalab, tin kwetemtal ani ti mudhel; jayetsej abal kin jalk'uy in belkaxtal tam kin le'na'.
19-00	Lajubelewchil tsalap (art. 19).
19-01	Patal jolat abal kin tejwamedha' in tsalap ani in kawintal; axe' xi uchbidhtalab jayetsej in ulal abal yab in tomnal ka k'e'atnaj tin ebal in tsalapil; jayetsej abal kin aliy ani kin bats'uw pil i tsalap ani abal kin buk'uw ma ju'tamakits kin le'na' ani k'ai jawakits tam eyixtalab.
20-00	Jun inikchil tsalap (art. 20).
20-01	Patal jolat abal ka ts'at'ey k'al jawakits tam junkudhtalab abal ka dhey t'ojon ani kin k'aniychik tin ba'.
20-02	Yab jita in tomnal ka t'ajchin i tsaplab abal expidh ka ts'at'ey al juni dhey t'ojlab max yab in le'.
21-00	Jun inikjunchil tsalap (art. 21).
21-01	Patal an k'wajil in kwa'al tin uchbil ti t'aja' ti eyal ani kin bijiy jita' in kulbetnal ti eyal tin kwenchal.
21-02	Patal in kwa'ai tin uchbil ka tolmiyat abal kin bajuw ka ulits al an pulik eyaltai{ab tin kwenchal.
21-03	Tin kawintal an bichow taja'its ti k'wajat in tujtal an eyaltalab. An bichow in tomnal kin bijiy in eyalil ani an eyal kwa'al kin t'aja' jawa'kin uluw an bichow.
22-00	Jun iniktsabchil tsalap (art. 22).
22-01	Patal an k'wajil in kwa'al tin uchbil kin bats'uw an alwa'talab jawa' ka wa'tsin tin kwenchal ani kin ko'oy jawa' in yejenchal abal ka k'aputs, abal kin puwedha' in xe'ets ani abal kin yanedha' in exobintal ani kin puwedha' in ey ani in tsalap.
23-00	Jun inik oxchil tsalap (art. 23).
23-01	Patal in uchbil tin kwa'al abal kin ko'oy juni t'ojlab ani abal kin kwetem takuy in t'ojlabil jawa'its in kulbetnal ani in tomnal ka tolmiyat tam yab in kwa'al ju'taj ti ka t'ojon.
23-02	Jununul in kwa'al in uchbil ka alwa' jalbinchat in t'ojlabil ani abal yab ka k'e'atnaj.
23-03	Patal an t'ojnal in tomnal ka pidhan juni alwa' jalbixtalab axi kin bajuw abal kin bela' in yanetal ani kin ejtow kin pidha' patal jawa'its in tomnal abal ka alwa' k'wajiy juni k'imadh.
23-04	Tin yanel an k'wajil jolat abal kin junkuw tin ba' abal ka t'ojon ani abal kin k'aniychik in t'ojlabil.
24-00	Jun iniktse'chil tsalap (art. 24).
24-01	Patal in kwa'al tin uchbil abal ka koyots jun we' ti t'ojnal ani abal ka jalbinchat an koytalab.
25-00	Jun inikbo'chil tsalap (art. 25).
25-01	Patal in kwa'al in uchbil kin ko'oy an alwa'talab abal kin ejtow kin pijchiy in yanetal, kin ilaliy,kin ko'onchij in k'ima', ani kin pidha' jawa'its kin yejenchij; jayetsej in tomnal ka pidhan i tolmixtalab tam yab kin ko'oy i t'ojlab, tam ka yaw'lats, tam ka jilk'on tsemchidh, tam k'watits al an yejtsetalab ani max kin wat'a' juni yajchiktalab axi kin t'aja' abal yabats kin ejtow ti t'ojnal.
25-02	Tam t'ele'lidh juni mimlab, in tomnal ka alwa' beletnaj, jaja' ani in tsakamil. Patal an tsakam axi ka wa'tsin ti al juni tomkidh k'imadh ani axi ibaj, jayetsej in tomnal jununul ka k'anidhaj.
26-00	Jun inik akakchil tsalap (art. 26).
26-01	Patal in tomnal in tomnal ka pidhan juni exobintalab aik'idh. An k'a'al exobintalab in tomnal ka binaj abal patal. An exobintalab tin kwentaj an t'ojlab, in yejenchal ka yanedhaj; aniyk'ij tin tomnal ka binaj an exobintaiab axi ebalits in alwa'.
26-02	An exobintalab in tomnal kin t'aja' abal jun ka yaney in tsalap ani kin puwedha' in ey jita' axi exobal; kin k'anidha' in juntal ani kin k'ak'nanchij in tsalapil ani in ey. Jayetsej in tomnal abal kin t'aja' abal kin beldha' an t'ojlab axin t'ajal an ONU abal ets'ey ka wa'tsin an koyataiab ti al an tsabai.
26-03	An tatalabchik in kw'al in ejet abal kin takuy an exobintalab axin le'nanchal abal in tsakamil.
27-00	Jun inikbukchil tsalap (art. 27).
27-01	Patal in kwa'ai in uchbil kin bats'uw an alwa'talab axi ka wa'tsin ti al an exobintalab, kin k'anidha' ani kin beletna' an exobintalab.
27-02	Patal in kwa'al tin uchbil abal kin k'aniy an tsalap axi alwa' ani patal jawa' in wa'tsindhal an exobintalab.
28-00	Jun inik waxikchil tsalap (art. 28).
28-01	Patal in tomnal kin ko'oy juni xe'tsintalab juntij ka ejtowat ka putuwat jawa' axi teje' jilk'onal uludh al axe' xi dhey tsalap.
29-00	Jun inik belewchil tsalap (art. 29).
29-01	Patal in kwa'al tin uchbil ka t'ojon abal kin puwedha' in kwenchal, kom, taja'its tin tomnal ku yejey ani ki puwedha' ti ba'.
29-02	Patal jawa' ki le'na', ne'ets ki ejtow ki t'aja'; expidh yab walkadh abal ki odhna' i juntal, abal ki uk'pinchij in tsalap ani abal ki t'ajchij i tsaplab abal ki jalk'unchij in tsalapil, kom max ki t'aja' ani', yabats i jalpiyalits an kaw.
29-03	Axe'chik xi uchbilab, yab in tomnal ni jayk'i' kin tomolna' jawa' in tsalpayal ani t'ajal an "Naciones Unidas".
30-00	Jun inik lajuchil tsalap (art. 30).
30-01	Mani jita' kin tsalpay abal axe' xi dhey tsalap in binal i k'ij abal ka t'ajan juni pojkaxtalab, juntij ka t'apiyat abal ka eyan an uchbilab jawa' teje' bijidh al axe' xi dhey tsalap.
