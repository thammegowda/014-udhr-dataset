00-00	Ku Kolong ko ka kuloho ko ka woo yo wo Kafaydo
00-01	Ba masimoko, yiki mene/ing thiiya ba manding ka bonsong ba ka biya-meting, wuna madenketima kuyankang, thiiya ing mathebeng ka faydo fooma, Ba maniyo maka biya-meti mathonkoy ka bi tooni nameng, ba sisa thore ing manakasi ka tha thukuma tha ka biya-meting be luke ka faydo ba bing sisa mathebeng in magbonkoli malohoy, ka thana paliyande, wung sise heleng thapeng tha boye ka biya-meting hutete
00-02	Ba wung kondee niyo wu lohoy mene wometi kondee pithita ba wunde hukotho ma niyo makanamang ka muruthe wo fung wunde.
00-03	Baana sethiniyo wunde, thiiya ba ka wometi konde niyo ka thong bang fooma.
00-04	Wung koloho ba kating tande mathimiyande ka biya-meti fooma ka faydo. Hugbongho ka faydo fooma, ho doma na Unayted Neson, kosiniyoko ka kulaniya ko kolo.
00-05	Ba kotho thiiya mene, sembe ing makahi ma ka wometi, e wung tengiyande ka thiiya ba bayapeng ing yeremeng be kosiniyoko ba lukande hugbong hungthe ba sisa kuyankang, wu niyo malukunade maka ngakeken foma adunkunokoy ka tha banthe, wung niyo lukande ing ngakeken fooma ngugbong ho thante hang, ho doma na Unayted Nesons, ba kctho thiiya ba ka wometi.
00-06	Wung tongong na kperekethe, ka doma, na masimoko ma thiiya mene kuyankang mena ma gbeng ka ma dungunoko mamang.
00-07	Mawuma
00-08	Mapenkande mangfooma tepe na
00-09	Kukulong koka kuloho koka woo yo wo ka faydo, ona biya bohitande maka biya-meti ka faydo fooma, ka wu manke woo yo wo ba boha ku kolong kongko ka huthukuma nama hang wunde ba boha sobe bathaniya mene ba sisa yiki ing thiiya ka biya be lukande fooma ka faydo, ba kitiye woo yo wo kama sethiniyo ma wunde sethinya ka faydo mang.
01-00	1. Malukunande Malenke mang
01-01	Biya-meti fooma be kiyo ka kuyankang ing kasembe mene in ka yiki. Binde king ba niyo in masimoko, maka yiina wo ka hu wendi yande.
02-00	2. Malukunande Maale Mang
02-01	Woo yo wo king kuloho mene kuyankang ka kulon ko. Wunde ka ba fakinande woo yo wo kama neki ma wunde neke ing toonamang, niyong wo panke, wo bolo, wo fufe, mindo sinthe fooma, ming king ku loho ko kentu.
03-00	3. Malukunande Mataati mang
03-01	Woo yo wo king ing feera ba niyo ing sii, ekuta kuyankang, e wunde pamo.
04-00	4. Malukunande Mamanang mang
04-01	Wometi ka ba boho ka hu waline, e niyo gbon, e niyo thoro. Huwaline king ba tana niyo ka biya-meti hutete.
05-00	5. Malukunande Masoohi mang
05-01	Woo yo wo kaa ba niyo nakasi, ing thoro mang mama wo ka feli.
06-00	6. Malukunande Masong-manthe mang
06-01	Woo yo wo king maloho ba kothiyo kame wo kame nong tepee thong ba.
07-00	7. Malukunande Masong Maale mang
07-01	Biya-meti fooma king singthe ka thon bang, kufakande ka hutete kanameng ba pamo ing thong bang, ba thana fakinande, wu sisi mateti ka ku kolongko ing ba pamoko wooning sisiye thoro.
08-00	8. Malukunande Masonka-taati mang
08-01	Woo yo wo kin feera hang ba koo wukahe e bangina ba thonkoy ba wo ba niyo bang, wuna thong bang kahati.
09-00	9. Malukunande Masoong-manang Mang
09-01	Woo yo wo ka dorong ba neko bakpon e boho, e thiyo ka hukpolon, mene ba kantho ka kekeng ko kiyo wunde ko.
10-00	10. Malukunande koohi mang
10-01	Woo yo wo king in feera ba kosingino ka wuthunbe ing bakosongni be ka kuyankang mene be thunbe ba dethiwa kuloho ko kanamang mene wunde bohitoko ing thong bang.
11-00	11. Malukunande Koohi-ing manthe mang
11-01	Woo yo wo, wo kata ka kubasi, wunde ka ba thongkino thaa niyo kosingino nong na tepe thong ba na, e wunde dunkuno feera ba kosingina.
11-02	Woo yo wo kaa ba dunkuno kuthongko ka thon ba thaa niye kiyo ka keken nama ko, o thuhang mandi kama loko ma boho wunde, tongiyo kasi ba dangande kasi bande ka thong ba kama loko ma bohito waawo beng ma.
12-00	12. Malukunande Koohi-ing Kaale mang
12-01	Woo yo wo, kaa ba tuto sembe, ba wali ba kanama, ka hungpo ho kanama, ka yiki ba kanama, ka nga thagba nga wunde kpalita. Wo ka baa ning thiyoko aliko ba tetiya yiki ing makothiyo ma kanama, woo yo wo king maloho ba pamo ing thong bang ka baling ba bang.
13-00	13. Malukunande Kohi-maaati Mang
13-01	Woo yo wo, king maloho ba niyo kuyankang ba kaa ka wunde thimo ing ba niyo ka keken naman.
13-02	Woo yo wo king ing maloho ba pena keken, ndoo keken, thitha keken nama e wunde heleng duwa o tenkilina ka keken namang ko.
14-00	14. Malukunande kohi-ing Manang Mang
14-01	Woo yo wo, king ing maloho ba thara e ka dongo ka keken mene king ba niyo bali ba thonkoy ka keken nama kong.
14-02	Maloho ma beng kaa ba thangthiyo baana thiiya wo ba bohitoko ba ba thonkoy ba ta wunde nii hukominament o ba tetiya thongni ba ka Unayted Nesons.
15-00	15. Malukunande Kohi-ing Masoohi Mang
15-01	Woo yo wo king ing maloho ba niyo ka kiyo wunde ka.
15-02	Wo kaa ba thanthiyo madongo ma ka keken nama ko o ba thanthiyo ba sekita keken ku feena ba doma na kena kiyo wunde.
16-00	16. Malukunande Kohi-ing Masonmanthe Mang
16-01	Bayapeng ing yeremen be thanke funga, be keringitoyta nin hungpo, keken namen, ku laniya ko kanameng, king ing maloho ba dengande/yengtande e dethuwa hungpo ho kanamen. Biya be ben kin ing maloho ma sinthe maaka denga/yengto, ing ma kahudongo be pathi.
16-02	Hu dengande ha king ba koo na wo wathe wong, in wong yereme wong, mey kathabanthe ba dengande.
16-03	Nkpeeng ki na doma hungpo ka faydo. Ki kpeengki king ing maloho ba pamo kama dongiyande mene keken ko kanameng ka bali yoo bali.
17-00	17. Malukunande kohi-ing Masomanle Mang
17-01	Woo yo wo king ing maloho ba niyo ing kee wunde wuntheng o binde bilo kee banthe in biya bifeena.
17-02	Woo ka ba tute sembe ka kee namang bang.
18-00	18. Malukunande kohi-ing Masong matati mang
18-01	Woo yo wo king ing maloho ba siimoko na thimo wunde, ing ba thoo ka dina ba thimo wunde o ba kponoko ka dina ba beng e thoo ka dina bafena maloko yoo maloko, ing helen kulaniya ko kanamang. Wunde king ing maloho ba meyande ing biya be boye ba niyo ka masii manthe eba thongina kulaniya ko kanameng ka wan mene rokpoko.
19-00	19. Malukunande Kohi-ing-Masomanang Mang
19-01	Woo yo wo king maloho ba tepa funung kama simoyko ma kanamang, ing ba kpongkila ho thimo wunde. Wung tholande, maloho ma beng kin ba bohitoko kulaniyande, e woo yina thana tepe ba yi ba niya ning ba kpala mene ba kponkila ka nkaleng ba pankitinande funung ho beng.
20-00	20. Malukunande Kohi-Kale/kongthokaye Mang
20-01	Woo yo wo king kuloho ba komande kathabanthe ka wuthebe. Woo ka ba pithito ba niyo ka mathungande yoo mathungande o ka nkang ka ndoo nkang ka thimo ka wunde.
20-02	[Missing?]
21-00	21. Malukunande Kohi Kale-ing Manthe Mang
21-01	Woo yo wo king ing maloho ba niya wali ing hu komimament ho ka sembe bang ka keken ko kanamang o ba thiika ba hu gbong ho thimo wunde ba kuta semba bang.
21-02	Woo yo wo king ing maloho ba bilande ofisi yoo ofisi wo ka hu kominament ka kekeng namang ko.
21-03	Bathimo biya ba niyo, bena hu kominament ba niye wali. Biya be beng ba thiikiye ba bayapa mene yereme ba funguniye bing thaya ka hu kominament ho beng. Binde ba thiikiye wo thimo bing ka wan o ka ma rogboko.
22-00	22. Malukunande Kohi Kale-ing Maale Mang
22-01	Woo yo wo king ing maloho ba nskita kenkey ko kanamang ba Pama ning ba dungkuna ning feera ba masiteke kama o kama e niy woo wo ba yiki, e pungka niya wali, o gbongni o hutaniya ho denki kenkeng ko kanamang ko ning tute lima.
23-00	23. Malukunande Kohi-Kale-ing-Mataati Mang
23-01	Woo yo wo king maloho ba niya wali, ba yetha wali ba thimo wunde ing ba thunkuno malohoy mene ba pamo hu thana kuta wali.
23-02	Kufakinande kaaka kuthunkung ba woo yo wo wo ni wali. Woo yo wo ba thunkuno singthe ba waling ba dongiyande.
23-03	Woo yo wo wo ni wali ba thunkuno kopiri wo tenge ba yethe nama ing kuboriko kanamang alako de be niyo ing yiki ka biya-metin hutete. Kuthunkung ko beng ba punka heleng ba mase ka gbetheng ba ning penki.
23-04	4. Woo yo wo king maloho ba thankina o ba thoyto nkangki ning mase.
24-00	24. Malukunande Kohi-Kale-ing-Manang Mang
24-01	Woo yo wo king maloho ba feemiya ing ba dunkuno maloko ma kondadeng ba niya wali mene malokoyng makasade ba feemiya ing kutunkung.
25-00	25. Malukunande Kohi-Kale-ing-Massohi Mang
25-01	Woo yo wo bathoma muthoma mutene ba hupetho koto nama ko ing kubori namang, kowunde ba punka kuta mu wunde bili/thoo. Wunde ba Kuta banka ba wunde ing kubori namang fure, ba punka ba maso. Wunde ba maso be thoona o bethanthi, o bali ba denki ba wunde niyo humone.
25-02	Komisayng be ing mpay nameng ba maso. Mpati be kiyo ka yento/dengo, be tha kiya ka yento/dengo fooma ba kuta ma mase manthe e binde pamo nanthe.
26-00	26.
26-01	[Missing]
26-02	[Missing]
26-03	[Missing]
27-00	27.
27-01	[Missing]
27-02	[Missing]
28-00	28.
28-01	[Missing]
29-00	29.
29-01	[Missing]
29-02	[Missing]
29-03	[Missing]
30-00	30.
30-01	[Missing]
