00-00	HAKKEEJI BII-ADAMA TABITINAADI NDER DUUNIYAARU
00-01	Nde laati tabitinki manngu e fotuki hakke neddaaku ngu wosintaako ngu bibbiaadam fuu mabbe hanjum joddinanaadum rimduki, adilaaku e joonde jam nder duuniyaaru, nde laati rellere faalaaki be yawaaki hake bii-aadama laatake sababu kabe yaggaare laatiide sanadu jiibaaki hakkiilooji bibbe-aadama, be nyaamki yeeso Duniyaaru wadi nder maaru bii-aadama tammii nanki beldum ndimaaku wolwa no yidi rewa diinamum no yidi hisa kulol be cooyndam di’I fuu tabitinaama kanji ngoni ko ummaatoore duniyaaru fuu darni dow dum huunde nde talaka buri tiinanki e haajeego, laatiinde haajaama masin, to dum yidaa billanki neddo haa laato doole o sela, o laato o walaa laawol sey tuurtuki e saldorki toskaare e billaneeki, hakke nedaaku maako dum ko haani reenire sari’a, nde laati doole nyaamki yeeso wallite
00-02	Nde laati memba’en lesde duuniyaaru kooyii alkawal e hoore mabbe be kuubina, bee ballal Majlis Kautal Hoore Duniyaaru, nyaaminki yeeso hokkuki mangu e reentaaki hakkeeji e ndimaaku bii-aadama, Nde llaati ko koomoye andi di’i hakkeeji e ndimaaku di mawdi haro dii alkawalji, Jooni, ngam non, Majlisa Mawdum wolwii dow du’um nder duuniyaaru ngam yimbe lesde duuniyaaru fuu, regere ni koomoye, koongale kawtal don sigii ngo’ol derewol koondeye nder ngaandi, be don wallita jannginki ngol ngam de’i hakkeeji e ndimaaku e nyaamki yeeso seese-seese, nder lesdiiji e maa duniyaaru ndun fuu, dum anda dum tabitina hakunde ummaatooje wonbe nder lesde dimdinaade e lesde gonde les godde lesde
01-00	Yebre Ire
01-01	Bi-aadama fuu dimo danyete/jibinte o fotan be koomoye e neddaaku be hakkeeji. be ndokkaabe hakkiilo ngaandi nden bo be kuutindiray hakkunde mabbe nder yidyiddirki mbandiraagu.
02-00	Yebre 2re
02-01	Bii-aadama fuu ewoodani hake e dow baawde fuu be ndimaaku tabitinaangu nder derewol ngo’ol walaa burburtiki ko iri kiye bano asli, tagdi, laataaki debbo maa bo debbo, wolde, dina, siyaasa, maa bo ko nandi e maajum, lesdi maako ko ummatore maako, mardi, danyeeki, mangu.
02-02	Besdaari dow du’m, walaa feerootirki wadetee ngam mangu siyaasa, keerol, mangu duniyaaru dum maako maa bo lesdi maako, lesdi ndin rimdii na rimdaayi, , lesdi ndin laami maa bo jogaade ngondi lesdi, maa bo nder goddi keeraadi laamu.
03-00	Yebre 3re
03-01	Komoye woodi hake wuurugo, bawde be joonde jam.
04-00	Yebre 4re
04-01	Walaa koomoye wuurinte nder maccungaaku maa bo kuude torra, resuki macube e coggu maccube e horbe koo iri nguye hadaama
05-00	Yebre 5re
05-01	Walaa bii-aadana naadete torra, nyaametee jarfu, nyaametee hersa, yangitee.
06-00	Yebre 6re
06-01	Koomoye hokkaama baawde e hake daraago kootoye yeeso sari’a e hoore maako.
07-00	Yebre 7re
07-01	Bii-aadama fuu fotay yeeso sari’a, nden boo woodi baawde walaa yawaare, o woodi deenal potoowal ngal sari’a. Moye fuu woodi deenal potoowal ngam yawaare e nyaakeeki neddaaku.
08-00	Yebre 8re
08-01	Koomoye woodi baawde e hakke maagooje naftirooje hukuumaaje de nder lesdi ngam sari’aaji torrooje hakke bii-aadama di siri laamu tabitanimo ma abo sarii’a.
09-00	Yebre 9re
09-01	Walaa bii-aadama gooto nanngetee, habbee maa bo riiwee diga lesdi muudum dow gidaadi bernde goddo feere.
10-00	Yebre 10re
10-01	Koomoye woodi baawde naneeki no woodi yeeso ummaatoore no haani yeeso alkaaliijo daraniido goonga e darnuki hake maako e wosinki ko o takkana fuu.
11-00	Yebre 11re
11-00	Kiitanaado do sari’a woodi daama tammire goonga sey to dum tabitini rellere goonga maako be sari’a yeeso koowa saydi o hokkaama ko haani ngam reentaaki.
11-01	Walaa gooto nangirtee aybe kiita ngam nanki o wodii godum maa bo rellere wadugo godum nder lesdi maako maa bo duunjyaaru, wookati nde dum wadaa. Non boo o yowantaake teddudum kiita buruka ko o wadi wookati o wadi kiita kan.
12-00	Yebre 12re
12-01	Walaa nedde gooto gadanteedo naatalmaaku nder lamaruuji maako, iyaalu maako,baade maako be defte e dereeji maakonon nyaamki nedaaku maako e mangu maako. Koomoye woodi baawde e neddaaku deeneteedi be kiita dow naatalmaku ngun e torruki mo.
13-00	Yebre 13re
13-00	woode hakke wancuki e joonde nder keerol koondiye lesdi.
13-01	Koomoye hokkaama baawd daluki koondiye lesdi, haa e lesdi maako, o woodi baawde wuytuki lesdi maako.
14-00	Yebre 14re
14-00	Koomoye woodi baawde tefuki e weltinaaki weerde lesdi ngondi to o welnaayi e lesdi maako.
14-01	2.Ka’a daama ummintaake ngam torra laatiika naa ka kiita siyaasa koo bo sanadu kiita e hiitaaki kin luutanii ko Kawtal Hoore Lesde Dunyaary darni.
15-00	Yebre 15re
15-00	Koomoye woodi hakke laataaki bii lesdi.
15-01	Bii-aadama fuu teetantaake laataaki maako bii lesdi naa bee daliila cembiddum.
16-00	Yebre 16re
16-00	Worbe e rewbe kewtube walaa ko hadata be te’te’ndirki ngam asili, lesdinkaakkuko bo dina, hambe mari hakke te’ugo be ngada gorko e deekiraawo. Be ngoodi hakkeeji potooji wookati teegal, baawo teegal wadaama e wookati saakaaki magal
16-01	Teegal sey to te’oobe narri nden ngal habete.
16-02	Wadugu iyaalu dum ko fina tawa kadibo dum tuggere e fudoode ummaatoore kadimaa dum haani reeneeki.
17-00	Yebre 17re
17-00	Koomoye woodi baawde mara njawdi feere maako maa bo be wobbe.
17-01	Walaa bii-aadama sendetee bee njawdi muudum bee sembe.
18-00	Yebre 18re
18-01	Koomoye woodi baawde yaaki endimaaku e miillo maako, llamiiri maako, diina maako; baude de’e hawtuub e ndimaaku waylutuki diina maako, goongdinki maako bee ndimaaku, feere maako maa bo nder ummaatoore bee wobbe bee kuubnol maa bo coondol, nden holla diina maako maa bo goongdinki maako e janginki, huutirki, ibaada, e reentaaki.
19-00	Yebre 19re
19-01	Koomoye woodi baawde yaaki ndimaaku ra’yu bee wannginki de baawde hawtii e maruki ra’ayu e wannginki de’e baawde naa bee natalmaaku nden boo tefa, jaba nden naadina habaru e ra’ayuuji nder koongale datal naa bee waanneeki e keerolji
20-00	Yebre 20re
20-00	Koomoye woodi baawde naatuki kawtal ngal hakkiilo waaltiingo.
20-01	Walaa billanteedo maatuki kawtal
21-00	Yebre 21re
21-00	Koomoye woodi hakke naatuki nder gomnati lesdi maako dow laawol naadeeki maa bo subeeki.
21-01	Koomoye woodi hakke huwuki nder gomnati lesdi muudum.
21-02	Gidaadi yimbe woni erseese laamu gomnati siyaasa, tidaadi di’I boo edi mbanga wookati-wookati be cubol goonga laatotoongol weedaango potoowol e daama subuki bee siri wadeeki e suudi maa boo wanginee
22-00	Yebre 22re
22-01	Koomoye, laataaki maako gooto nder ummaatoore woodi hakke reenaneeke hersa bee andeeki, nder kuude o huwani lesdi bee walluuki duuniyaaru no haandi bee siriiji bee baawde koongaye gomnati wuttudu mardi e joododaaki yimbe e baawde.
23-00	Yebre 23re
23-00	Koomoye woodi baawde huuwa,to yidinee adilaaku no yidaa hakke maako boo reene taa o rella kuugal.
23-01	Koomoye, naa bee nyaameeki jarful, woodi hakke yobeeki cede ko foti kuugal maako.
23-02	Koomoye kuwoowo woodi hakke adilaaku e ko haani o yobee ngam yonkintaaku maako e iyaalu maako e reenuki neddaaku mabbe, to haajaama boo wallite.
23-03	Koomoye woodi hakke wadugo kawtal yimbe koo boo nasta kawtal ngam reenugo nedaaku maako.
24-00	Yebre 24re
24-01	Koomoye woodi daama foptiinde e siwtaare, haa e haadingo saa’aaji kuugal e poptiinde yobeteende.
25-00	Yebre 25re
25-00	Koomoye woodi hakke yonkintaaku no haanidi ngam njamu maako e iyaalu maako, haa e nyaamdu, koltal, baade bee maagani bee ko yonkintaaku buka fuka bee reeneeke to o rellii kuugal, nyawu, naunaaki, maayde gorko, nayeeku koo boo rellere nanki beldum ngam ko buri sembe maako.
25-01	Inniraagu e Mbaccaku woodi hakke faabeego no haani e walliteego. Bacci fuu, marbe baaba e be ngala haani faabe wallite bano koowa
26-00	Yebre 26re
26-00	Koomoye woodi hakke jangineeki, jangineeki laatake doole haanaa yobanee ceede diga fraamari haa sakandari, laatiidum wookati doole neddo janga, non boo andal luggungal haani wallitee.
26-01	Andal laatake huuccinaama kadimaa laataake doole ngam nyaamki yeeso bii-aadama e tabitinki ndimaaku maako. Andal wallitai bibbe Aadama andootira, wallotira munyindira be soobootira. Du’um wallitay andindirk, munyal, soobaaku hakkunde ley, asluuji, diinaajinden boo dum wallita kuude Majlisa Kawtal Hoore Duniyaaru.
26-02	Inniraabe hokkaama daama subuki naw’u andal bibbe mabbe haani be ndokke.
27-00	Yebre 27re
27-00	Koomoye woodi daama e hakke naatuki ko laati dum al’aada maako diidi o welnitoroodum haa e Sanaa’aaji e nafuudaaji mum.
27-01	Koomoye woodi daama reenuki al’aada e ne’eeji di o diidi.
28-00	Yebre 28re
28-01	Koomoye wooodi , nder joodideeki maa bo umrinkaaku duniyaaru, naftira be ko diida nder derewol ngo’ol.
29-00	Yebre 29re
29-00	Koomoye woodi laruura yowanaa ngam to woni ngam bo don tan mari daama yonkintaaku maako no haani.
29-01	Nder yonkintaaku koomoye e dogginki hakke maako koomoye o laatoto les keeraadi ba di keeridina bee sarii’a ngam tan dalila reentaaki tabitinki e reentuki tabitinki hakkeeji e rimduki e umrooje ngam wobbe e fottinki bee adilaaku e tabitinki ne’aare e joonde jam e feesaarender deemukuraadiyya ummaatoore.
29-02	Di’i hakkeeji e rimduki laatataako naftirteedi to yaadaayi bee gidaadi Majlisa Kawtal Hoore Duniyaaru.
30-00	Yebre 30re
30-01	Walaa ko woni nder derewol ngo’ol fassirteeno hollirta ngam koondiye lesdi maa bo ummaatoore maa bo neddo hibuki daama wadugo sa’ani gaddoojum wonnere.
