00-00	LOePUKOe/LEUSA NA UNIVERSAL DECLARATION OF HUMAN RIGHTS I KUTUK NA BARI.
00-01	KWEJA ADI
00-02	Denet nagwon adi kugga ko tojojo na dekesi ti ngutu ling nagwon bain titiki ngutu. Kona kwe ngutu ti mede/’bang logwon gwodiet na tolien, todiri ko taling i kak ‘bukulung.
00-03	KWEJA ADI
00-04	‘Bakan na yenet ko laundya na todiri na ngutu aje jondia konesi narok nagwon aje toworja yeyesi ti ngutu. Kona kwe duroekin na kune dekesi kwekindya adi anyen ngutu ling ryeju tolien na jambu ko yenet ko yupet toeki ko tolien akwe na kujoenoe ko dekesi aje tokoro gwoso yenet duma na ngutu i piritoen ti kak.
00-05	KWEJA ADI
00-06	Dedekarikin adi ngutu koedyoe ti ridiki anyen dekan ngaret i dingitan na gwusulak na ti tndu ngutu i renya na saresi ti miri karudanit ko kasasanyanit kogwon dekesi ti ngutu koedyoe gagaya ko saresi ti putet.
00-07	KWEJA ADI
00-08	Dedekarikin parik i dilikindya na durjoe na tojulin i kiden na ngutu logwon nyanyar gwon i pirit geleng ko ngarju konesi na geleng.
00-09	KWEJA ADI
00-10	Koedyoe dedekarikin adi ti ngutu gwe ko todurjoe na gwilingit ko tojulin ko juroen.
00-11	KWEJA ADI
00-12	Langet na juroen lomomorja i saresi kase lo peta i kwekindya na yupet i dekesi ko ‘bulit na ngutu i tojojo na ngutu lyan ko wate adi se agi koedyoe tindu ringit i todurjoe i pirit na geleng gwilingit lo’but i tolien duma.
00-13	KWEJA ADI
00-14	Yeyesi na morja ti kine dekesi ko tolien gwon ‘bulit duma ko ati denesi ti kine ngo nagwon a yukwe kine.
00-15	SONGlNANA NYENAGWON.
00-16	NGina momoret duma tokorju ngina kweyet na todurjoe na dekesi ti ngutu ling i kak ‘bukulung gwon a temet na konaki i morja ling i juroen ling tojo ko dutet. Karen ngutu ko karen mugun na langet kepekep ngina tokoret dingitan ling i kwe anyen tindu ringit duma na todindyoe ko todinet anyen todindyoe kuket na kine dekesi. Tolien ko temet na durjoe i Iukata ko nakango na jur anyen gaju gwon nase i kak ‘bukulung ko anyen jongga dekesi ko time nase ko langet na kilo juroen ko ‘boerik kase ako ngutu logwon gwon kase i saresi.
01-00	1.
01-01	NGutu ling a yungwe kana, jojo i todiri ko dekesi ko ti se tokitaki ko ‘boerik ko muloekoetyo lo tolungaseran. Se a doka ko denet na kulya na’but ko narok.
02-00	2.
02-01	Karen nguto a ‘buruki dekesi ling ko tokoret ‘bak nyunyumboe i gwearijin kadekade gwoso adi: ‘Borikoet, Kutuk ko Yupet/Yuboe.
02-02	I.anget kode kunie yeyesi ti lukata kode suluwet na gwolong, toro’bo kode kulye gwearijin i juyu na kine nene gelet koedyoe ti kona kwoeng kode i kiden na langet na miri na kango kode jur, kode gwon a luwitoet, yiyiniki, ‘bain deba mugun kode gwon ko denesi ti tolien.
03-00	3.
03-01	Karen nguto koedyoe kata ko todiri na gwilingit adi gwon joerun ko tolien na gaya na ngutu.
04-00	4.
04-01	Lele nguto koedyoe ti buloe d'epa a dupiet kogwon todupien kode tugwoeroe a dupiet, kine konesi koedyoe ti buloe konaki ngutu i gweyarijin kase kadekade kwoeng.
05-00	5.
05-01	Lele nguto koedyoe ti buloe tiki i miyesi kode depet loron logwon ti temakindya i gwilingit lo ngutu kode ringet nagwon koerju mugun na ngutu.
06-00	6.
06-01	Karen nguto koedyoe kata ko todiri i karen jur ko i karen pirit i komong na saret.
07-00	7.
07-01	NGutu ling agi gwon jojo kode ti nyunyumoe i komong na saret lo miri. Lepeng koedyoe agi gaya jojo ko saret. NGutu ling koedyoe gwon ko gayet nageleng ‘bak nene nyunyumet kode langa na kilo saresi toeki kode konesi nagwon ti temakindya i kebbu na saret lo jur.
08-00	8.
08-01	Karen nguto koedyoe gwon ko todiri na kiko lo rigwo ko langet na rigwo dunget na putesi i kenesi na langgo saresi ti tod'iri na dekesi ti nguto logwon a tiki nye ko saresi kode saret lo jur.
09-00	9.
09-01	Lele nguto koedyoe ti buloe moka ‘bakan na saret, rereka kode rikoeji kango kanyit i jur.
10-00	10.
10-01	Karen nguto koedyoe agi gwon ko tojojo i putet ko ti yingani yinga ko ngutu ti jur ko koedyoe ti kadungoek ti putet kulo gwe a luwi i langet nase koedyoe na kadungoek. Ti nyunyumboe, kujoenoe miri. Ti dunggoe na putet gwe i denet na todiri ko kepesi narok nagwon mokani ngutu.
11-00	11.
11-01	Karen nguto lo moka adi a torondya agi koedyoe ti lungu a katoronyanit tojo ko lopeng a dungoeki putet lo liliya ko ngutu lojore, nagwon kweja adi nye a ryoe gayesi ling i putet Ionyit. Lele nguto koedyoe ti lungu a katoronyanit i karin toronyet, ko kunie ti kunie toronyesi na kona kinu a dungoeji kano. Ko koeti i saret lo koeji ko Io kango jambu adi lele saret lo poemoeni lele ngutu koedyoe ti buloe ridiki i lewudya na ngilo saret logwon gwon i kitarikin lu.
12-00	12.
12-01	Lele nguto koedyoe ti buloe ridiki i lwoenoe kanyit kweja adi lubboe ko lele nguto kadi ‘bak pija kode kendya na manini na lege, kode lyoeggu na kukuet ko gwilingit lo'but. Karen nguto agi koedyoe gwon ko todiri na gaya ko saret, ko lele nguto a ‘belenggu lele lo kilo saresi.
13-00	13.
13-01	Karen nguto rukoeki tolien na woeroe ko sida i lokokoritan ti lukata na koejinoe kadekade. Karen nguto a ‘buruki i koeyu na jur toeki bubuloe yitwe bot ‘bak tenget.
14-00	14.
14-01	Karen nguto a rukoeki i pija kode i sida kana i kulye juroen anyen gagaya. Kine dekesi ti buloe rukoeki kode lungu i dingit na dungoeki na putet i tugwakan ko ‘bain pondya i toron na langet na debba jur kode i saresi logwon ko tukade ko saresi titeng na momoret na juroen.
15-00	15.
15-01	Karen nguto a rukoeki i gwon ko jur lonyit kode gwuluyet na jur lonyit. Lete ngutu ti buloe ridiki. renyaki i lopukoedu na mugun i karen jur lo deggi nye.
16-00	16.
16-01	NGutu lyan ko wate logwon aje durjoe ‘bakan na kuniye tengesi, ko ati kotumit nanyit kode gweyari kode ti yupet koedyoe bubuloe yema kode yemba anyen ryendu mede. Se koedyoe gwon ko dekesi kase jojo anyen bubuloe toyem i dingit yemet kode na reyan. a) Yemet tung kade bubuloe kona i dekesi ti kilo logwon yoengoe kondya mede kulo (toyem) b) Mede koedyoe a ngo nagwon ngUN lo gweja ko agi koedyoe gwogwon, ko a langet nadit najur kode koeji ko koedyoe gagaya ko koeji kode ko jur ‘bukulung
17-00	17.
17-01	Karen nguto kata ko todiri nagwon bubuloe gwon ko toro’bo kanyit kode toeki bubuloe gwon i momoret ko kulye. Lele ngutu koedyoe ti buloe ryaka kode jongari toro’bo kanyit kango ‘bak saret.
18-00	18.
18-01	Karen nguto koedyoe gwon ko tolien na yeyesi kanyit, ko lepeng yoengoe kondya nyo kweja adi tenget ‘bain bubuloe yeyeju ngo na’but ko narok ko nye a deggi konye toeki bubuloe torukoekindyoe ngutu ko kulye i pirit nageleng kweja ad i todinesi, konesi, moyu, kode kwakwaddu.
19-00	19.
19-01	Karen nguto a ‘buruki i jondya kode i kwekindya na ngutu yeyet nanyit ko ngutu kata, ko bubuloe jambu ‘bak tenget. Kine dekesi kode ‘burusi morja ko ‘burit kweyet na yeyet ‘bakan na tenget kode kakalet ko lele nguto pija, wuju, kode lelengaki na kulya ko lele ngutu kode yeyet ko nene mugun kalayianit ‘bayin na dendya na lokokori.
20-00	20.
20-01	Karen nguto a ‘buruki kode bubuloe kondya kode lunggu momoret ko taling ‘bak moeroe. Lele ngutu koedyoe ti buloe rikoeji kango i nene mugun na momorja anyen timundya kulyajin, nye koedyoe ti buloe jongga i nene mugun nagwon yeyesi kase ti morja.
21-00	21.
21-01	Karen nguto agi koedyoe kikita i miri lo jur lonyit i lukata na miri kode wulundyoe ngutu logwon gwodan kase i karen i lukata na miri, a) Karen nguto a ‘buruki i ryeju na ngaresi ko a ti biya i kadi na wini kode todinesi ‘bakan na nyunyumboe kode gelesi kanyit i jur. b) Dekesi ti ngutu koedyoe gwon a yenet na miri. Ko ngina kade bubuloe meta kode time ko gayesi ko todiri na wulet na kona ko ngutu ling ti jur gwon kweja adi kona ko beiembele. Kode (ngutu geleng a belembele geleng) ‘bak nyoenyoeggu.
22-00	22.
22-01	Karen nguto gwoso lele lo langet agi koedyoe gagaya ko miri. Ko koedyoe meta i konesi ti miri ko i tojulin na miri ko kulye juroen i saret lo momoret kode tukwoeryoenjin ti juroen kad'ekade adi toro’bo gwilingit ko dekesi ti keryat logwon ti dumaji kango anyen buya tolien na durjoe nanyit.
23-00	23.
23-01	Karen nguto agi koedyoe kondya kita na deket nanyit ko ti pirit kitayet na gwe i deket nanyit ko na kita ko ti gayet na ‘bakan na kita gwe kata i jur. a) Karen nguto koedyoe gwon jojo i kwe na kita i jur ko koeti tojojo na ropet na kita, i kitayesi koedyoe nagwon jojo ko kona ko ngutu kadekade. b) Karen nguto logwon kikita koedyoe yiyiniki koeti ropakini ropet na kita nanyit. Nagwon kweja adi tetemakindya i gwon na ngutu kode yalet na ropet koedyoe titiki ko bubuloe. Ko ti kiko lo gayiri kakitak gwe kata, gwoso adi pirit tokelet kode todinet. c) Karen nguto koedyoe bubuloe lupoeki kode gweyundya na mugunya kagayak ti kakitak anyen gaju dekesi ti kakitak.
24-00	24.
24-01	Karen nguto koedyoe gwon ko dingit na kita ko dingit na yukan kode dingit na birye. Ko toeki dingit kitayet koedyoe tetemaki ko perok ti yukan logwon roropa.
25-00	25.
25-01	Karen nguto koedyoe sida i gwilingit lo tetemakindya, kweja adi dekesi kanyit koedyoe ti buloe yoenggu lepeng gwoso i kelan, gwon na mede ‘bura ‘bak sasanyesi gwoso ti kinyotot, bonggo, wini, mede kode kuniye dekesi ti gwilingit lo nguto ko gayet toeki ko ati ‘bakan na kita, giloe kata, karu’be, dongga, kode kuniye ti pirit ko i ngo nagwon a gandu dekesi ti ngutu. Wate ko lupudyet agi koedyoe gagaya ko ngangaraki. NGwajik lupudyet ling logwon yungwe kango na yemet (tolup) agi koedyoe ryeju ruruket ko gayet jojo ‘bakan na koresi kode gelesi kase kiden.
26-00	26.
26-01	Karen nguto koedyoe totodinoe kanyit i jur ko koedyoe todinesi kune gwon kana ‘bak ropet biya parik suluet na todinoe (primary school) kogwon ngina dedekarikin i saret. Ko agi koedyoe tiki ko ringit i ngutu ling. Todinesi ti kita na koenin ko ti kongon na kwe gwe kata i keniya ling ko toeki ryeni ko ngutu ling ti jur. a) Todinesi koedyoe gwon i dekesi ti durjoe na yeyesi ti ngutu ko ti togoyu na kugga na todiri ko tolien na ngutu i pirit na geleng. Ko ti todure yingga ko julin i kiden na juroen ling, kweja adi kotumitoen kode i yupesi ko koeti i konesi ti langet na juroen lo momorja anyen tindu taling i gwon ko ngutu kiden. b) Karurukak kode ko monye ko ngote koedyoe logwon a ngerot i wulundyoe na kiko lotodinoeri ngwajik kase.
27-00	27.
27-01	Karen nguto koedyoe kondya ngo ti keri lonyit i deket naynit ko ngutu kanyit kiden anyen ryendu ‘bulit na ngo na teten se kune, toeki anyen ngarju seko durjoe na mugun na kongon na dendya na gweyarijin ti ngo ti kak ling. Karen ngutu ko toro’bo kanyit i jur kata koedyoe gagaya ko se koedyoe gaya jojo ‘bak nene gelet.
28-00	28.
28-01	Ti gwilingit lo karen nguto gwe i ruket lo saret lo juroen ling ti kak anyen todiri ko tolien nagwon koeju aje tokuruki ngutu na kukure ko ngutu i gwilingit lose.
29-00	29.
29-01	Karen nguto koedyoe agi kikita i jur ko koedyoe ti kondi kita nagwon temakindya i kongon nanyit anyen nye bubuloe durjoe kanyit i gwilingit. b) Anyen ngutu bubuloe dendya adi tolien ko d'ekesi ti ngutu a kuka, tung kade ko gwilingit lo ngutu a lo’but kanyit i jur. Toeki ko ngutu wulundyoe kimak kase ko ‘boerik kase. c) Tung kade kine dekesi ko tolien na ngutu i kikolin ling konani i saret lojuroen lo momorja anyen tokorju kilo saresi. Kweja adi konesi ti ngutu koedyoe gwon ‘bak nene tukade kokilo saresi.
30-00	30.
30-01	Nene ngo ‘bain nagwon kakadelo i ngina manini, ko saret logwon kekepo ko juroen ling, langetan, ngutu logwon kita kitayesi kase, kode kondya saret logwon anyen langgu kode koerju nene na kine dekesi kode tolien nagwon a ‘beron peta i dingit na tokoroni se na.
