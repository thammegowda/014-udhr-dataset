00-00	IHMISOIKKEUSDEKLARASJUUNI
00-01	Ko oon tunnustettu ette kaikila ihmissuvun jaeseniilae oon syntymaessae saatu sama arvo ja yhenlaiset oikkeuet, joista ei saata luoppuut, ja ko taemae oon vaphauen, oikkeuenmyoetaeisyyen ja rauhan pohja mailmassa,
00-02	ko se, ette ihmisoikkeuet oon olheet vaehemaen taerkkeet ja ette niitae oon ylikattottu, oon saanu aikhaan barbaarissii toimii mikkae oon kauhistuttanheet mailman ihmisten ommaatunttoo, ja ko elaeminen mailmassa missae oon puhheen- ja uskonvaphaus ja vaphaus poeloestae ja haeaestae, oon ilmoitettu kanssoin korkkeimaksi tahoksi,
00-03	ko oon vaelttaemaetoen ette laki suojaa ihmisoikkeuksii, niin ette ihmissii ei pakoiteta viimisennae konstina nousemhaan tyrannii ja alaspainamista vasthaan,
00-04	ko oon taehelistae eesauttaat sitae ette kanssoinvaeliset ystaevaelliset suhtheet eistythaeaen,
00-05	ko Yhistynheitten Kanssoin kansat oon sopinheet Pohjasopimuksessa ette het uskothaan perusoikkeukshiin, ihmisarvhoon ja siihen ette miehilae ja vaimoila oon samat oikkeuet, ja ette het oon paeaettaenheet tyoetelae sosiaalisen eistymisen ja pareman elaemaestandardin etheen vaphaamissa oloissa,
00-06	ko jaesenstaatit oon luvanheet tyoetelae yhessae Yhistynheitten Kanssoin kans sen etheen ette tehhae ihmisoikkeuksii ja perusvaphauksii lujemiksi, ja ette kunnioittaat ja eesauttaat niitae.
00-07	ko oon taerkkee ette kaikila oon yhtheinen ymmaerys naeistae oikkeuksista ja vaphauksista, niin ette taestae deklarasjuunista tullee tosi,
00-08	Sen taehen
00-09	Keneraalikokkous
00-10	anttaa nyt taemaen IHMISOIKKEUSDEKLARASJUUNIN kanssoin ja kaikkiin nasjuuniitten yhtheiseksi mooliksi, niin ette jokhainen indiviidi ja jokhainen samfynnin esivalta pittaeae jammisti ajatella taemaen julistuksen paeaele, ja auttaat tehhae naemaet oikkeuet ja vaphauet lujemaksi opetuksen ja yloeskassuuttamisen kautta, ja niin ette nasjunaalit ja internasjunaalit toimet turvathaan sen ette naemaet oikkeuet ja vaphauet tunnustethaan ja kuorathaan ylheisesti ja effektiivisesti sekae jaesenmaissa ja aloissa jokka oon naeitten maitten suvereniteetin alla.
01-00	Artikkeli 1.
01-01	Kaikki ihmiset synnythaeaen vaphaina, ja heilae kaikila oon sama ihmisarvo ja samat ihmisoikkeuet. Het oon saanheet jaerjen ja omatunnon, ja het piethaeaen ellaeaet toinen toisen kans niin ko veljet keskenhaeaen.
02-00	Artikkeli 2.
02-01	Kaikile ihmisille oon annettu oikkeus kaikkhiin taemaen julistuksen oikkeukshiin ja vaphaukshiin ilman mithaeaen eroitusta, niinko ko raasan, ihonfaerin, sukupuolen, uskonon, poliittisen tahi muun mielipitheen taehen, nasjunaalisen tahi sosiaalisen alkupoeraen, omaisuuen, syntymaen tahi muun statuksen taehen.
02-02	Lisaeksi, ei piae tehae eroitusta sen maan tahi alan poliittisen, hallinollisen tahi internasjunaalin statuksen taehen, mihin ihminen kuuluu, vaikka taemae ala oon ittenaeinen, tahi sitae valvothaan, eli se ei ole autonoominen tahi jos sillae oon muula tavala rajoitettu suvereniteetti.
03-00	Artikkeli 3.
03-01	Kaikila oon oikkeus elaemhaeaen, vaphautheen ja persoonaalisheen turvalisuutheen.
04-00	Artikkeli 4.
04-01	Ei ole lupa pittaeaet kethaeaen orjana tahi pakkotyoessae. Kaikensorttinen orjuus ja orjankauppa oon kieletty.
05-00	Artikkel 5.
05-01	Ei ole lupa piinata tahi kohela kethaeaen julmala, ei-humaanilla, alaspainaavalla ja rangaistaavala tavala.
06-00	Artikkeli 6.
06-01	Kaikila oon oikkeus joka paikassa vaattiit, ette tuomiotoolit hyvaeksythaeaen haenen oikkeussubjektinna.
07-00	Artikkeli 7.
07-01	Kaikki ihmiset oon samanarvoiset lain eessae, ja kaikila oon oikkeus samhaan lakisuojhaan. Kaikile oon annettu oikkeus samhaan suojhaan niin ette se ei kaey laihin diskrimineerata kethaeaen taetae julistusta vasthaan eli ette se ei kaey laihin kehoittaat kenenkhaeaen diskrimineeraamisheen.
08-00	Artikkeli 8.
08-01	Kaikila oon oikkeus kelppaavhaan aphuun nasjunaalisilta tuomiotooliilta ko oon kysymys tevoista, jokka loukathaan niitae oikkeuksii, mikkae kaikin oon saanheet peruslaissa ja muissa laissa.
09-00	Artikkeli 9.
09-01	Kethaeaen ei piae panna arresthiin tahi fankilhaan eli ajjaat pois maasta ilman eellytystae.
10-00	Artikkel 10.
10-01	Jokhaisella oon taeysin tasa-arvoisesti oikkeus siihen ette haentae oikkeuenmukaisesti ja julkisesti kuulhaan ittenaeisessae ja ei-partisessa tuomioistuimessa, ko maeaeraethaeaen haenen oikkeuksista ja velvolisuuksista ja kans sillon, ko haentae vasthaan oon tehty rangaistuskaunet.
11-00	Artikkeli 11.
11-00	Jokhaisella, ketae oon syytetty rangaistettaavasta tevosta, oon oikkeus ette haenen raeknaethaeaen syyttoemaeksi siksi ko julkinen tuomiotooli, missae haenelae oon ollu maholisuuet puolustaat haentae itteensae, oon toistannu ette haen oon syylinen lain jaelkhiin.
11-01	Kethaeaen ei piae tuomita tevosta joka nasjunaalin lain tahi kansanoikkeuen jaelkhiin ei ollu laiton silloin ko sen tehthiin. Kethaeaen ei piae tuomita ankaramphaan rangaistuksheen ko laki maeaeraes silloin ko rangaistaavan tevon tehthiin.
12-00	Artikkeli 12.
12-01	Yhenkhaeaen privaattielaemaeae, perettae, kottii eli preivinvaihettamista ei ole lupa haeiritae ilman eelytystae, ja haenen kunniaa vasthaan ei ole lupa hyoekaetae. Jokhaisella oon oikkeus ette laki suojaa haenen taellaista sekkaintumista ja hyoekkaeaemistae vasthaan.
13-00	Artikkeli 13.
13-00	Kaikila ihmisillae oon oikkeus liikkuut vaphaasti ja valita asumapaikan oman maan rajjoin sisaelae.
13-01	Jokhaisela oon oikkeus jaettaeaet minkae maan tahansa, kans oman maan, ja haenelae oon kans oikkeus palata takaisin omhaan maahan. Kaikila oon oikkeus jaettaeaet minkae maan tahansa.
14-00	Artikkeli 14.
14-00	Jokhaisella oon oikkeus hakkeet eli ottaat vasthaan asyylin muissa maissa jos heitae kyytaethaeaen.
14-01	Taemae oikkeus ei jaellaeae sillon ko ihminen oon tehny toelisen ei-poliittisen rikoksen eli tevon joka sottii Yhistynheitten Kanssoin moolii ja prinsiippii vasthaan.
15-00	Artikkeli 15.
15-00	Kaikila oon oikkeus kansalaisuutheen.
15-01	Keneltaekhaeaen ei ole lupa ottaat haenen kansalaisuutta ilman eelytystae, tahi kielttaeaet haentae vaihettamasta sen.
16-00	Artikkeli 16.
16-00	Taeysilae miehilae ja vaimoila oon oikkeus naija ja perustaat perheen kattomatta siihen ette mikae heaen raasa, nasjunaliteetti eli uskonto oon. Heile oon annettu samat oikkeuet ko het naijhaan, ko het oon naimisissa ja ko het erkkaanuthaan.
16-01	Avioliitthoon kaeyaeaen sisaele tyhae ko kumpiki tahtoo sitae vaphaasti ja kokonhansa.
16-02	Peret oon samfynnin luonolinen ja perustaava osa, ja sillae oon samfynnin ja staatin suoja.
17-00	Artikkeli 17.
17-00	Jokhaisella oon oikkeus omaisuutheen joko yksin tahi muitten kans.
17-01	Keneltaekhaeaen ei ole lupa vieae haenen omaisuutta ilman eelytystae.
18-00	Artikkeli 18.
18-01	Jokhaisella oon oikkeus ajatuksen, omantunnon ja uskonon vaphautheen; taemae oikkeus meinaa ette jokhaisella oon vaphaus vaihettaat oman uskonon eli uskon, eli ette jokhaisella oon vaphaus yksin tahi toisten kans julkisesti tahi privaatisti ilmoittaat haenen uskonttoo eli uskoo opettamala, harjoittamalla, rukkoilemalla ja oman uskon tavala.
19-00	Artikkeli 19.
19-01	Jokhaisella oon oikkeus mielipitheesseen ja sen esile tuomisheen; taemae oikkeus pittaeae sisaelae vaphauen pittaeaet omat meiningit ilman ette toiset sekkainthaan niihin, ja vaphauen hakkeet, ottaat vasthaan ja jakkaat tiettoo ja ajatuksii minkae tahansa tietokanaaliin laepi maitten rajoista perustamatta.
20-00	Artikkel 20.
20-00	Jokhaisella oon oikkeus vaphaasti olla myoetae rauhalisissa kokkouksissa ja yhistyksissae.
20-01	Kethaeaen ei ole lupa pakoittaat mihinkhaeaen yhistyksheen eli organisasjuunhiin.
21-00	Artikkeli 21.
21-00	Jokhaisella oon oikkeus olla myoetae styyraeaemaessae ommaa maata, joko suorhaan tahi vaphaasti valituitten representanttiitten kautta.
21-01	Jokhaisella oon oikkeus yhenlaishiin julkishiin tienasthiin omassa maassa.
21-02	Kansan tahto oon julkisen esivallan pohjana; taemae tahto tullee naekkyyvaeksi reekelinmukaisissa ja toelisissa vaaliissa, joissa oon ylheinen ja kaikile yhenlainen aeaenioikkeus, ja joissa oon salainen aeaenestaeminen eli muu yhenlainen vapaa aeaenestaemistapa.
22-00	Artikkeli 22.
22-01	Jokhaisella oon samfynnin jaesenennae oikkeus sosiaalisheen turvhaan, ja jokhaiselle annethaan maholisuus niihin oekonoomishiin, sosiaalishiin ja kylttyyrishiin oikkeukshiin mikkae oon taeheliset haenen arvole ja vaphaale eistymiselle nasjunaaliin toimiin ja internasjunaalin yhtheistyoen kautta, ja sen jaelkhiin mikkae oon staatin organisasjuunit ja resyrsit.
23-00	Artikkeli 23.
23-00	Jokhaisella oon oikkeus tyoehoen, tyoen vaphaasseen valittemisheen, oikkeuenmukaishiin ja hyvhiin tyoesuhtheissiin, ja suojhaan tyoettoemyyttae vasthaan.
23-01	Jokhaisella oon diskrimineeraamatta oikkeus samhaan palkkhaan samasta tyoestae.
23-02	Jokhaisella tyoetae tekkeevaellae oon oikkeus oikheuenmukaisheen ja hyvhaeaen makshoon joka turvaa haenele ittele ja haenen perheele ihmisarvoisen olemassaolon, ja jos oon tarvet niin saaha muunlaisen sosiaalisen suojan.
23-03	Jokhaisella oon oikkeus perustaat faakiforeeningin ja tulla myoetae faakiforeeninkhiin, ja naein suojata omat interessit.
24-00	Artikkeli 24.
24-01	Kaikila oon oikkeus lephoon ja vapaa-aikhaan, ja siksi jaerkkeevaesti rajatthuun tyoeaikhaan ja reekelinmukaisheen feerihaeaen palkan kans.
25-00	Artikkeli 25.
25-00	Jokhaisella oon oikkeus elaemaenstandardhiin joka turvaa haenen ja haenen perheen tervheyen ja hyvinvoinin, johon raeknaethaeaen ruvan, vaattheet, asumapaikan ja terveyenhoion ja tarpheeliset sosiaaliset avut, ja jokhaisella oon oikkeus kans turvhaan sillon ko jaeaepi ilman tyoetae, sairastuu, menettaeae tyoekyvyn, tullee vanhaksi eli ko menettaeae elaemaenehot mikkae ei ole haenen ittensae kaesissae.
25-01	Aeitiilae ja lapsiila oon oikkeus eriliikaisheen hoithoon ja aphuun. Kaikile lapsile kuuluu sama sosiaalinen suoja, oon het syntynheet sitte avioliitossa eli sen ulkopuolela.
26-00	Artikkeli 26.
26-00	Jokhaisella oon oikkeus saaha opetusta. Opetus pittaeae olla ilman, kuitenki peruskoulussa. Perusopetus pittaeae olla pakolinen kaikile. Kaikila pittaeae olla maholisuus saaha faaki- ja ammattiopetusta, ja kaikila pittaeae olla samat maholisuuet korkkeemphaan opetuksheen sen jaelkhiin mikkae heaen omat kyvyt oon.
26-01	Opetuksen moolina oon eistaeaet ihmisen persoonallisuutta kokonhansa ja lujenttaat ihmisoikkeuksiitten ja perusvaphauksiitten kunnioittamista. Opetus pittaeae eesauttaat ymmaerystae, toleranssii ja ystaevyyttae kaikkiin nasjuuniitten, kanssoin ja uskonollisten joukkoin vaelilae, ja kuurota Yhistynheitten Kanssoin rauhantyoetae.
26-02	Vanhiimiila oon ensioikkeus valita kummoista opetusta heaen lapsile annethaan.
27-00	Artikkeli 27.
27-00	Jokhaisella oon oikkeus vaphaasti olla myoetae samfynnin kylttyyrielaemaessae, nauttiit kynstiistae ja olla jakamassa tietheen eistystae ja hyoettyi.
27-01	Jokhaisella oon oikkeus siihen ette haenen moraaliset ja materiaaliset interessit saahaan suojan sen taehen ko haen oon luonu tietheelisen, kirjalisen eli kynstilisen tyoen.
28-00	Artikkeli 28.
28-01	Jokhaiselle haeyttyy anttaat semmoisen sosiaalisen ja internasjunaalin oorningin missae taemaen deklarasjuunin oikkeuet ja vaphauet saatethaan taeyesti tehhae toelisiksi.
29-00	Artikkeli 29.
29-00	Jokhaisella oon velvollisuuksii haenen samfynnissae ko tyhae siinae haenen persoonalla oon maholisuuet vaphaasti ja taeyesti eistyyt.
29-01	Ko naeitae oikkeuksii ja vaphauksii harjoitethaan, saatethaan jokhaista rajoittaat tyhae silloin ko nouatethaan net lait mikkae turvathaan ja kunnioitethaan toisten oikkeuksii ja vaphauksii, ja ko moraali, julkinen oorninki ja yhtheinen hyvinvoiminen demokraattisessa samfynnissae niin maeaeraeae.
29-02	Naeitae oikeuksii ja vaphauksii ei piae mishaeaen tilassa pittaeaet niin ette net oon Yhistynheitten Kanssoin moolii ja prinsiippii vasthaan.
30-00	Artikkeli 30.
30-01	Mithaeaen taessae deklarasjuunissa ei piae tulkita niin ette yksikhaeaen staatti, joukko eli persoona saa oikkeuen olla myoetae eli harjoittaat sellaista tekkoo minkae meininkinnae oon tuhota taemaen deklarasjuunin mainittemat oikkeuet ja vaphauet.
