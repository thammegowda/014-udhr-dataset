00-00	Tibilii hv nirori dii fev ra
00-01	Di ther jvvrpar si si tu a ji dii do samini ke cotoo svno na fev caar ra hanani, na ee punu ke makhani, a doni thin pemnania', n gbewa a do cir si deeduur a n ha le baan'. Er n gbewa a do cir si dikhan wo cvvpa sar na haar'yii ha ke dii kee bvno,
00-02	Di ther jvvrpar si si tu a ji, mo wa turoni si a guura Tibilii hv kaanke a hanani hvoa', di dor noo, si ado teehuu kpier jina kpoori ke wv n kpoo worni, di n jama. Si dikhan wo thin kontinn ke hani tbilii kpier ra, a tini gbelengbelen nina, do dii ke wa thiini a do kaanke teehuu svno na na phirni nvoa'; si wv hana tuur, wv 'li taari, maar ke n kv yeni cillo na bokv kontinn in to di hvno yer.
00-03	Di ther jvvrpar si si tu a ji di firre, Tibilii hv ra in 'li ceeri di the jofa sar ra, di ha me thien na fir wv, a kpier a thvno si a iir a jamano pesidan puu svno ke n kvvrni tibila na e n hvol yerni di n ha na ni ye kora'.
00-04	Di ther jvvrpar si si tu a ji di firre di dii svno na 'li bulli di nawe na khon ee thinthinn,
00-05	Di ther jvvrpar si si tu a ji dii do le Jofa Sebe bvno na, dii svno ke kpani gbev, ee too svno burre nina gbelengbelen ee tuur ke wv hanani Tibilii tonton pununi na, samini na na teehuu difi ra, na mo ke kona na khera makhani jofa iiri ra. Si dikhan wo, wv turi khor si wv faa hvo tibila fev in gal 'yekvlvo, si wv thiinn jofa ke na cvvni di deeduur na ha fiiv nakea',
00-06	Di ther jvvrpar si si tu a ji si dii svno na gbevnikha turina vlferi wv bulkha na Dii svno ke ra gbevnii Gbulun,waan jvvr mo dii svno fev, par ra fev, na fvni si wv gbaro yvv Tibilii hv na e teena yeni di wa sol na cvv di deeduur na ha baan',
00-07	Di ther jvvrpar si gbevkhadara ra tu a ji si guurkha jofa svno le ra ra na mo deeduur a hani baan', dvvnn thin kontinn karoni e fev ra , wa gbani wv cvvna ire hani ee kpier ra, wv turonina vlferi,
00-08	Jvvrpar svno ke ra ra di the si gbevkhadara ra gba thin Nirori ke doni Tibilii hv, theni Dii svno ke ra kpani gbevv kpier ra, a nina di sol di do thien ke ditoona na dii svno na fev n bulni di waan 'yaal. A di ha me tibila fev na gbuluni svno na fev kier dithii ra naa kpiera boo fev Nirori le ra, wv fir ee bara si waan diir tibila, waan diira bisana wv punu wv khon jofa le raa difi ra si wv ji deeduur caar ra fev pire. Di me na, gbe gbe, wv gba filwe, dapa ke wv hani na kaanke ee punu khuni, wv cvv mo wa cvvni si tibila svno ke hani le dii svno ke ra ra kpani gbevv thinthiinn, wv turo si wv cvv par ra fev mo di sonina svnbor.
01-00	Varpar 1
01-01	Teehuu svno n ther ee nii bvno wa n do deea' si wv n makha samini na na hv tinepar ra. Thangba ti yer a pe yer jiir na filwe si a teena waan fvkha omkhaa.
02-00	Varpar 2
02-01	Tibila fev punune wv so jofa ra fev na mo deeduur a hani baan', soni kier Nirori ke ra, er di tii. Si lee kpini naa haro nake di do, caar, teebirduur yaa dabuloduur, kuunduur yaa kherduur, ca thimiir, i hvkpapa, mo inte in kpierni dii n gbeesine hana yaa inte kpier ha  na haani da, dida dvvn inte doni yaa e n cvvni intee dvo, ler, konpar yaa thin ca dikha, dvonn nooa'.
02-02	Di nake wo, leeri naa ha le si a ha fiiv nakea' di do intee di yaa oo baen gbeensi, sarwe tipar, e a doni kaanke a n kani, do nooa'; a do nake dii le ra yaa baeaenn le ra a hana oo thethee punua' yoo, aa ha di  nyokoo, aa hana hvo a cvv thiean' yaa wv pier wor thin dikha ra di aa hana pununi caan', da do noo di leeri na haa'.
03-00	Varpar 3
03-01	Tibil woo tibil teenane yiri, a teenane a na do deea' si aa teena wv fvv pee ra pee wv khaann kaso ra sii do wa koo kvl 'yie guur oo soa'.
04-00	Varpar 4
04-01	Tibil a teena wv tuu deeduur ra yaa waan hvol wora'; deeduur ra na deether ra naa 'la ha le baan' sii do gbe yi nakea'.
05-00	Varpar 5
05-01	Tibil a teena wv dooyaaa' yaa wv pie pebaan yaa wv cvv wv cvv ca dikha ke puuroni, a teenani di cvv tibil laa' yaa di phiia'.
06-00	Varpar 6
06-01	Tibila fev teenani par fev ke wv hani tibila n hana tuur ee jofa ra.
07-00	Varpar 7
07-01	Tibila la fev makhar jofi raa 'yekvlvo, si a hana hvo jofi ra n cee ye cee biel si a na perre pele Tibila fev hanane hvo di wa cee ye cee biel thin caar fev ke ra n pe yerni leeri na cvvpa caar fev ke pununi di ina yer leeri, si dii n di Nirori ke ra.
08-00	Varpar 8
08-01	Tibil woo tibil hanane hvo vvvn a so soguurpar ke ra, le dii ra,  jiir, vni a tu thin puu ke wv cvv nerni a dina cece jofa ra si a faana dii raa hv ke a ha ninia' yaa ceeri ke jofi ra n cee ner nia'.
09-00	Varpar 9
09-01	Tibil na punu wv fvv yaa wv khaann wv kaso ra yaa wv welen wv na fanga wv faa di banwo da'buul laa'.
10-00	Varpar 10
10-01	Tibil woo tibil hanane hvo 'bilami a makha na e, di wa guur oo so tibi fevv 'yekvlvo, soguurpar ra ke hanani dapunu, a n kunkuunia'.  ra na ne wor oo jofa na e teenani dii na cvv, si a na suu, hvo ke di kpani si di waan guur wv sor, wv fvv wv khaann.
11-00	Varpar 11
11-00	Tibil woo tibil ke wv n baaloni dii n ho or cvv thin puu, aa do sopucvvrdaar pia' foo wv guur oo so tibila fevv 'yekvlvo wv yee di  aa hana hvoa'. Wa cvvre mo wa cvvni le guurpar ra si wv 'yaal jofiji wv haa, a mii thimiir ra a haa si a punu a pe wor.
11-01	Tibili woo tibil na lon kaso ra sii do daboo ke a n koo cvvni sopuu le  yaa a koo dinani thin bo ca dikha cvvri, dii raa jofi yaa di kpii jofi a  koo thera ye dii n do sopuua'. Dikhan wo wa khaann tibil ye nvo in jo e jofi soni wv hana inte boo ke sopuu ra kooni cvva'.
12-00	Varpar 12
12-01	Tibil woo tibil a teena wv 'loo oo thethee yi ra, oo cotoo ra, wv lon oo coa' yaa wv kher oo letere wv hiinna' yaa wv pie wer nuua' yaa wv phii si  kve wv iri, sii do hvo a haroa'. Tibil woo tibil teenane jofi ra in cee wor 'loori ra na phiir caar caar ra.
13-00	Varpar 13
13-00	Tibil woo tibil hanane hvo a naa kpaar ba'a si a 'yaal oo toopa di vkhaa thinthiinn.
13-01	Tibil woo tibil hannane hvo a the dii fev ra, oo thethee dvo a bo haroa', a kpaar, si a bur a cer a in.
14-00	Varpar 14
14-00	Boo ke kpoori iirni, tibil woo tibil hanane hvo a 'yaal wanpar di wa faa wv dii na gal di banwo.
14-01	A na punu na so vni hanane hvo 'lo vni fuu vni lon di kpii ra si  svnbor a cvvre sopu kontinn a dina tibila fev ra, yaa e a cvvni n gvv Dii svno ke kpani gbevv kpierno ra si a ha kpii na e wv n turoni, di waan 'yaal wv nake juuwei wv fva'.
15-00	Varpar 15
15-00	Tibil woo tibil hanane hvo a do didaar.
15-01	Tibil woo tibil na punu wv taa wor oo didadoa' yaa wv kve hvo ke a hanani a dona dida kpiia'.
16-00	Varpar 16
16-00	Boo ke kuunbir ra na kherbir ra naa valani, wv hanane hvo wv he kha  wv konkha bisana si da do caar, didaduur yaa inte hvkpapa dvvnn noo a nyaaro nake gbea'. Wv tinene hvo a makha her ra na mo her ra na pvorni a dana oo kuurpa.
16-01	Her ra na punu na cvo si ado 'wedara ke na henikha tunena haar fev sii do thien a fir yea'.
16-02	Cvor ra dvonn dii fev ra thvon ke Thangba tini, a dona cece thvon, si a hana hvo, a teena tibila la fev na dii ra fev in ber wor.
17-00	Varpar 17
17-00	Tibil woo tibil, aa ha biel yaa wv joore, a hanane hvo a hana oo konkonthien.
17-01	Tibil woo tibil na punu wv taa wor oo konkonthiean'.
18-00	Varpar 18
18-01	Tibil woo tibil hanane hvo a kpiera thien, a hana filwe si a kpa hvo ke  peni haar, si thien na fir wva'; di hv vre ra n nirore a punune a fi a kpa hv kpii si thien na fir wva'; di dikhan wo di n nirore a hanane hvo a 'la  niro gbelengbelen oo hv ke a kpani yaa thien ke a jini, ado dibara a  yaa wv bulle too, ado nake tee jo ra yi yaa dikhanpa yi, di ther diiri ra, cvvrpa caar caar ra,fvori ra, na hv'yiir caar caar ra si thien na fir wva'.
19-00	Varpar 19
19-01	Tibil woo tibil hanane hvo a pael bine si a mii oo binthimi si thien na fi wva'; di n nirore hvo a haro di wa tuu maar bvno di do oo kpierno  nooa'; di di n ka nirore hvo harore dii na 'yaal a na fv thin nirori  kpiernoo ke haani yvo si a na gba e a pununi a na miina di wa nie dii svno na fev si leeri na haro nake gbea'.
20-00	Varpar 20
20-00	Tibil woo tibil hanane hvo a gbevkha na tibila si a ha gbuluni na kaanke haar'yii hani, si thien na fir wva'.
20-01	Tibil woo tibil na punu wv fir wv wv pe gbuluni naa'.
21-00	Varpar 21
21-00	Tibil woo tibil hanane hvo oo thethe yaa a ti tibil oo irir ra wv bulkha na oo dida wv jvvr thien ke hani le oo dvo si thien na fir wva'.
21-01	Tibil woo tibil hanane hvo a do thoma biel thomadopar ra le oo dvo na tibila fev.
21-02	Thvon ke dii raa too nani dvonn cece thien n 'bani dihiindara jala di wv n 'li pununi. Thvon ke ra wv nani teenane di the mo tibila fev  phiirni, si mvoli na haroa', dihiindara boo ke wv 'laanikha,  kunkuuni na haroa'; di wa niro tibil in ji inte ke wv n phiirnia' yaa a cvv cvv ca dikha dii ho wv n firre tibila' phiirpar raa'.
22-00	Varpar 22
22-01	Tibil woo tibil mo a hani tibilaa thinthiinn, a hanane hvo waan ber wothin puu naa daan thomadopar raa'; wv tiire a thiinn a haa hvo di da wor a ji lenlen thien a naa fv, a hana berri thin puu ra le thomadopar ra, gbevkha na e wv hananikha jiir biel; er teena di difi wv di cvv wv a kho ba'a di do bvo ke ra dii ra n doni, na mo dii svno na bulnikha a do nobie dvonn noo; di da the mo di dvvnn n gbeensini oo thethe na lenlen thien ke a hanani.
23-00	Varpar 23
23-00	Tibil woo tibil hanane hvo a do thoma, a 'yaal thoma ke a nani si thie na fir wva', a hana nobor a makhana e thoma 'yaali la di da wor si wv jiil wor a hana thoma a naa do.
23-01	Er fev hanane hvo wv 'li 'lvmini wv makha na mo wv n doni thoma a makha si daenbael wer na haro nake sii do gbe di haa'.
23-02	Tibil woo tibil ke n doni thoma, a hanane hvo ado da punune wv ' wv hv kpii puuwe naa daan thoma dopar ra, a 'li 'lvmini a  di borokha di tie na oo cotoo, dikhan a difiro, oo teedo ra naa gaala wv 'yekvlvo.
23-03	Tibil woo tibil hanane hvo a gbevkha na ekha wv kur sintika si a makha na sintika ekha waan hiinn oo hv kaanke a n doni thoma.
24-00	Varpar 24
24-01	Tibil woo tibil hanane hvo a hiir si a hana boo a thana jie si nake wv wur boo ra oo thoma do lier si wv 'lvmi wv boo ke a gbani konje.
25-00	Varpar 25
25-00	Tibil woo tibil hanane hvo a 'li 'lvmini ke boronikha a punu a  tonbi boo ke di si worni, a berna yvv si a naa hiina oo cotoo nake wv  thien waan kho, waan to, wv yi copar ra, wv gal dotorocvor wv hiinn  me a hana hvo wv bul wv mo teenani thilciir na 'lii le thomadopar  a hanane hvo wv jiil wor a na kv bvo boo ke aa n doni thomaa'  thoma kvene wva', a na kv bvo boo ke di n khuunia', boo ke aa  pununi baan', boo ke a doni khikhera' yaa boo ke oo kher ' tin bvoa' yaa bo vkha ra mo aa hanani thien a tena oo thethea' da doni oo ji si a cvv yia'.
25-01	Kher ke koni bi na bisaann ke a khoni pia' hanane hvo wv bul ye  sar si wv te ye te sar. Bisana na fev n hanane ceeri a  thomadopar ra ado nake ee thi na ee ni herkha si a kon ye yaa 'wedaari ra wv kon ye.
26-00	Varpar 26
26-00	Tibil woo tibil hanane hvo a gal nakol a 'li diiri. A teenane di do pee wv diir wv. Bisan yira kee nakol wer nake na cece diiri a teena wv 'lv wara'. Bisana na a teena wv faa ye cvor sii do wa n gal nakola', di  fanga thien. Diiri kaanke wv n diirni thomaduur na diiri ke ra n ' thoma, teenane di thv tibila fev di can; nakolco kontin luunn teenani tibila fev in 'laa wv 'luru wv makha mo inte teena yeni.
26-01	Diiri ra teenane di to teeduur daan perre, daan gaala 'yekvlvo  si di cvv guuri ke wv n guurani Tibilii hv na mo ke cece ra thien a  firni tibil di n do deea', in ti. Diiri ra teenane a gbev tibila waan ni boboi; 'yeekha na kuuni dii svno naa thinthiinn, teebira raa thi yaa dabulo svno naa thinthiinn yaa hvo ke inte kpani, in yoo; si  wo diiri teenane di cvv, Dii svno ke ra kpani gbev di wv n 'yaal haar'yii in hana, ee thoma ke wv n doni naa 'li baeaeni.
26-02	Thire na nire svno na dvonn cece tibila ke hanani hvo wv ti diir caar ke n gbeensini ee bisan svno waan diira ye.
27-00	Varpar 27
27-00	Tibil woo tibil hanane hvo, si thien na fir wva', a gbevkha na e a toonanikha pa biel waan cvvkha ca thien; a hanane hvo a yiro defiri e ra wv jini di wv n cvv, wv bulkha jiir ra in khon daan gal 'yekvlvo si wv tinekha defiri ke wa 'lini.
27-01	Tibila fev hanane hvo wv cee yer wv 'li defiri, wa gba ye filwe na thie ke wv tini dii the ee jiir fev ke ra wv hanani yaa sebehiini na na nyir ra na thien ke wv jini di wv n cvva'.
28-00	Varpar 28
28-01	Tibil woo tibil hanane hvo le oo dvo na di kpii ra , a pier nyanyaani  daaan'; me da ha si tibilaa hv ke wv hanani na mo deeduur pini, soni kier Nirori ke ra , in punu di hana fanga mo teenani.
29-00	Varpar 29
29-00	Tibil hanane e teenani a cvv dapa ke a tooni; thien ke pununi di cvv  dapa ra a tooni ha mo oo teedo naa nyirni tibila fevv 'yekvlvo na mo thien na fir wvnia'.
29-01	Mo inte naa iirni oo hv ra, da doni thien ha le di n fir wva', aa teena a cvv thien a kaansina jofi raa'; jofi ra n sor 'bilami aa haann in to difa oo olonkha a naa saa nooa', a naa fir wv si a mvol wva' yaa a  daenbaela'. Di jofi ra n 'yaale di do kaanke dii raa too hanani pununi  wv n phiirna dihiindara, thien in yoo, tibila in hana cvvpa bo  teenani, wa 'yaal nyanyaani in lona tibilaa thinthiina' si wa ka na na bocvvri tibila fev ra.
29-02	Hvo ke ra tibila hanani na mo thien a n fir yenia' na punu na do ye,  ha nake gbe, si ado mo ke Dii svno ke kpani gbev n kpierni si a pe haar di hana yia'.
30-00	Varpar 30
30-01	Tibil naa punu fi jofi biel nake kier Nirori ke ra, a di ha mo nake, si a  di ho hv dikha 'laare, a ha gbuluni yaa tibil biel, a gbuu yvv thin di cvvri ra yaa a naa cvv thin puu ke n 'yaalni di nyanyaann tibilii hv ke a hanani na mo thien a n fir wvnia', soni le Nirori ra raa'.
