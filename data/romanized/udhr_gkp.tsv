00-00	NUKAN MAAMENI YENEYII BO PELE HU
00-01	A ke kaalonna da tooi gaa nukan nei yene yiihu die legbooba laa, telinmo laa da lilaa di nwundooi.
00-02	A ke lenee nukan dooi gaa maane yene nuan die peli kweiwoo boi, die laa di maameni la, yi di hwa ke neimaanon da mono di hu, be kele yenenuan kaa boi.
00-03	A ke tooi gaa nukan nei yeneyii hu be maane maa e konwo, hoge nukan hwepa pene hwe gwei tege hemei ioi hu neitowonuan die.
00-04	A ke loingaa kele yepuo gehu be maane gu hwanga tege boi.
00-05	A ke loi kele hu nuan bowoo ba, tooi lele gaa hinaa di woo Kaalonnaa hu, yai a di woo tetowo yii lele neikulo, ye pene ye di woo yii naane legbooba laa hui.
00-06	A ke yene loi kele da ngoo kpon genei be di liimu e hege negbooba lelei da tooi gaa nei yene yii hu maa meni bai.
00-07	A ke gilinahie tonoi ti hwilen nukan dooi da ngoo legbooba laa be ge, ele yabe ke a di liimu hegee a gbookpo, yili be a ge loi kele diwoo naakpon gene e bo yene.
00-08	Maane nuteitei, e make a kpoma yingaa di gol die, maakweli, da huto be da negbooba, da tooi gaa nukan nei yeneyii hu di hee di kpanna kenaa kele be, e make beyi e wo naawoobo kaa lai, yili kele be gei yene bilibili gemei ngo naakpon genei nei zea kaa Amelik loi hui, e don ngaa nei laa a polo kpalaa ngo holo pou (10) gwelan nwaatono pulu ngun meinan yenan kou meihaaba (1948).
01-00	Don ngoo toloo 1
01-01	Nukan gele kaa pele kaa tanon, yiliba nu kele maawiye pele da tooi gaa nei yeneyii hu kepele kaalo tanon; di kemeni a nukan ngaa be gee hwekeli welikemaa e lo di luwai.
02-00	Don ngoo veele 2
02-01	Don nei huwoo kaa nukele ba tanon, guloju hwe ma ye e ke a huwu meni, gu kolo kepele, gu lawoo, naala meni kena bele, kilinahie huwu lope, nei hu yii bo pele ba, hen jolobo pele po da nukaapele da zegei, ye e ke a hulonu da nenu yilipulu, ye e ke loi gaa gbooba ju mun, ye e ke a loi yi gaa nii melan noi yemu a ju mun don nei huwoo kaa nukele ba tanon.
03-00	Don ngoo zaaba 3
03-01	Maala kaa nukele yei e yeneke, e legbooba laa holobo, ele gbinimaa ye kongo.
04-00	Don ngoo naan 4
04-01	Nuta hwa peli leei lualaa hu da tolaalaa hu, luolaa da luoyou hugu lope da kpe.
05-00	Don ngoo nooli 5
05-01	Di hwe kia pai nuta monoboi, di hwe kia pai meni naanwana laai nuta ba, yi a nu kulo nulaa hu ele eye melekpe ma.
06-00	Don ngoo meida 6
06-01	Kene lope gele, maane nu kele ngo kaa lonna, e ke a golon ngaa ma.
07-00	Don ngoo meihwele 7
07-01	Nu kele peliai a ge ton niila ne tono mei. Nu kele hon bele kaa tanon nukan maaton nei liila.
08-00	Don ngoo meihaaba 8
08-01	Maala kaa nukele yei e li kititege pele la; a gaa ye maameni ye e piliju.
09-00	Don ngoo meinaan 9
09-01	Di hwa nu too gahwe na, yi ngun ve mai. A wwalaketi di maakwiya ngoo loiba gahwa meni ngoo pelehu.
10-00	Don ngoo bou 10
10-01	Maala ka nukele yei, e ngoo tian makongo kitite ge pelela, ele dian ti e ke a kolon ngaa e make meni lopee daa zenwuon.
11-00	Don ngoo boukoutanon 11
11-00	Nui lopee da meninongoo laahe nguo, meniti hwa peli kei a jon, yi jon ti hwe kolon ni ponona kitikepele la, maakongonuaan nei ba.
11-01	Ton hwa peli nui lope honji menita ba yiyai meni ti kei lowai, don ti hwe ke laali; yilipulu menikei lowai ton me a laa nui ti mei, e make a kwia.
12-00	Don ngoo boukou hweele 12
12-01	Nuta hwa naa lo melan nii pele hu, lo kpeli-kpeli, nei belen meni hu, da gbiniba meni tamaa hu, naa kala pele po.
13-00	Don ngoo boukou haaba 13
13-00	Maala kaa nukele yei e hie a niibapele, ele e he niiba kenaa ngo loi hu.
13-01	Maala kaa nukele yei ye peli kuloi loi lope hu, e make gboo loi, ele e pene e na gboo loi ti hu.
14-00	Don ngoo boukou naan 14
14-00	Nui lope da neikou kpolu jeei, maala kaa nei e maakile loi takpeli hu, yiyan noiti a peli nee hee mu.
14-01	Maakilelaa ti hwa peli tegei meni nongon kemun gbookpo po yi hwe ba loi ngun ma meninongon da kaala.
15-00	Don ngoo boukou looli 15
15-00	Maala kaa nukele yei e loi lonna holobo.
15-01	Di hwa peli loilonna kuloi nu yei hulu meni hu ele maala hwe ngono nu yei hwe ngo loilonna maahwalin.
16-00	Don ngoo boukoumeida 16
16-00	Neenu da hulonu da heli kpilayela da di langayela da peli heei di kepo guloju hwe ma yeke la a hugu meni, loilon na meni, ele yala pele meni. Di pelie a di ke niiboo ti hu, e make di tagai lowai.
16-01	Legbooba da laana be a hiletai laa ma.
16-02	Pelen me ba a kpomaayi hootoma, ele maala ka nei gbomayii ti da noi neitowo nuaan di maakongon.
17-00	Don ngoo boukoumeihweele 17
17-00	Nukan lopee jolobo hen gaa a boo, e make g boukouaa kpon ju.
17-01	Di hwa nu yee kpilan di hwe jolobo hen gulo nei.
18-00	Don ngoo boukoumeihaaba 18
18-01	Nui lopee a peli gbowo kilinahie kei, niiba yiibo pele hu. Mukulaa ba a peli niiba kalan gei, e niiba yiibo juwu yii bo pele hu.
19-00	Don ngoo boukoumeinan 19
19-01	Maala kaa nui lopee gele yei ngoo kilinahie le e gweiwoobo, e gilipuju kweli, e jolobo e nei nuta kpeli ngaa die kenakele yi nou hwa ke ju.
20-00	Don ngoo bouhwweele 20
20-00	Maala kaa nukele yei e ngundo ke, ele e kpon naa liilaa hu.
20-01	Di hwa nu yee kpelan di hwe no kpon ju.
21-00	Don ngoo bouhwweele kou tanon 21
21-00	Maala kaa nukele yei, e tooi holobo ngoo loi nawoobo meni hu, a wala ke a yaa kpinii, e ke nui a nee lemai.
21-01	Maala kaa nukele yei, e koloke gahanama ba ngoo loi hu. Yiyan nuta hon betle hwa tege melan ma.
21-02	Loilonnii kilinahie pele be loi nawoboo a kuloju. Gilinahie ti a kolon noi noi naawobo nuan he luwai a ke a noi kwei nuan kele laamaawoo.
22-00	Don ngoo bouhwweele kouweele 22
22-01	Nu kele kemeni a kponjuyii bo mun me ge, ye ke kpon ninimu. Ninin ti be maane e pa bo a yeelaholon; yelogei, kaalonnaa, ele meni kolon nga.
23-00	Don ngoo bouhwweele kou haaba 23
23-00	Maala kaa nukele yei e kolo ke, e niiba koloke telinmo da naane pele mei; e ge hwe pa ke a nui kolo hwo ma.
23-01	Nu kekolo be maane di zalama; e ke a hulonu da nenu.
23-02	Kolokemun lopee a peli kolokenuan maakonga kpon naai; a wala keti e to da hu.
23-03	Kolokemun nopee maala kaa nei e viito, e niiba pele ngaa ke. Ge kolo kei nowai nen e ke a doo; ele yilipulu ngoo hwito lowai ye hala ma.
24-00	Don ngoo bouhwweele kou naan 24
24-01	Maala kaa nukan nei ngoo yii e ke a beliya ju, goloi hwe toa pono, yaa da nainuaan di ke di naane hu; yii hwilenna: konon meni, maayilimeni, yii meni, da hali meni, bele di maameni walawala nei kulo meni kele ba.
25-00	Don ngoo bouhwweele kou looli 25
25-00	Kolo a wala ke nei, non a pelema, kolo hwaa kpe nei, kalanennaa a jolobo, a polo, a wala keti meni ta kpeli a pelema, yi hwa peli gboomu, maala kaa nei yi maakpomaa e bo.
25-01	Maala kaa logaa laa da lokolo di yei di kpomaa holobo. Gbomaa ti a peli kei logele ba, e make a welilon.
26-00	Don ngoo bouhwweele kou meida 26
26-00	Maala kaa nukele yei di juto. Juto ti hongo hwe ma, yi kpo hwilen maakweli kowotoo ba. Maane kolo maakweli lakweli e ke kena kele. Maane lakweli kene kee laa e ke kenaa kele towo, nui lope ge hwanga a ke nei.
26-01	Maakweli ngun ma ya baa e nukan holoon naa bo, e doo gaa nei yene yii hu maawiye. Ya be maane e wooman, neimaa hweli, da welikemaa di lo loi kele lowai, huwu ngaa kele lowai e ge liila e ke diyei.
26-02	Maala kaa a longaanuaan yei di di loni huto pele len.
27-00	Don ngoo bouhwweele koumeihweele 27
27-00	Maala kaa nukele yei e geti ke noi ngoo tetowo laa kpaale mei, e pelima e dolo kulo.
27-01	Maala kaa nukele yei belihen, gulohen, maa e kongo.
28-00	Don ngoo bouhwweele koumeihaaba 28
28-01	Maala kaa nukele yei, e getike, ye don ngoongaa nei bo di le di kpaale mei.
29-00	Don ngoo bouhwweele kou meinaan 29
29-00	Nu yaakpeli geti kaama kpomaa yii hu. Maaholobo gbomaa yii ti be a peli ngoo nukan naa laakuloi a nele.
29-01	Tooi gaa nu yei yeneyii hu da ngoo legboba laa, maala kele holoboo nen lo gaama, ya baa a melaa diwei kowotoi, kpomaa yii hu yi hulu meni hwe laa.
29-02	Maala ngaa ti da legbooba ngaa ti, ge pele hwa peli kei a juwu takpeli yi yene kele puo geba hwe mo li.
30-00	Don ngoo bouhaaba 30
30-01	Kpale ta kpeli hwe laa yi a peli don ngaa nei maameni piliju, ye nu ngoo too gaa nei yeneyii hu da ngoo legbooba laa kuloi nei: ye e ke a loi, a kpon, e make gu teitei.
